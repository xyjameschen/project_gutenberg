*** START OF THE PROJECT GUTENBERG EBOOK 東坡樂府 ***




Produced by Geast Huang




東坡樂府卷一編年
眉山蘇軾子瞻


浪淘沙
昨日出東城試探春情牆頭紅杏暗如傾檻內羣芳芽未吐早已囘春　　　綺陌斂香塵雪霽前
村東君用意不辭辛料想春光先到處吹綻梅英元本無毛本題作探春
王文誥蘇詩總案熙寧五年壬子正月城外探春作又曰此倅杭作而年無所考首載於此今從其
說


南歌子
八月十八日觀潮

海上乘槎侶仙人萼綠華飛昇元不用丹砂住在潮頭來處渺天涯　　　雷輥夫差國雲翻海若
家坐中安得弄琴牙寫取餘聲歸向水仙誇王案壬子八月十八日作


行香子
過七里灘

一葉舟輕雙槳鴻驚水天淸影湛波平魚翻藻鑑鷺點煙汀過沙溪急霜溪冷月溪明　　　重重
似畫曲曲如屛算當年虛老嚴陵君臣一夢今古空名但遠山長雲山亂曉山靑元本題闕水誤冰
從毛本改補毛本虛空二字互誤
傅藻紀年錄甲子十二月同泗州太守游南山過十里灘作王案據地類編癸丑二月謂自新城放
棹桐廬過嚴陵瀨作又曰詩文事實均無經由漸江蹤迹惟新城水出漸江檣楫所通或由此放棹
桐廬未可知也案詞正賦子陵故事王說較合從之下闋疑同時作


祝英臺近
挂輕帆飛急槳還過釣臺路酒病無聊敧枕聽鳴艣斷腸簇簇雲山重重煙樹囘首望孤城何處
　　　閒離阻誰念縈損襄王何曾夢雲雨舊恨前歡心事兩無據要知欲見無由癡心猶自倩人
道一聲傳語元本無毛本題作惜別


瑞鷓鴣
明上來寒食未至湖太守未兩縣令先在

城頭月落尙啼烏朱艦紅船早滿湖鼓吹未容迎五馬水雲先已漾雙鳬　　　映山黃帽螭頭舫
夾岸靑煙鵲尾鑪老病逢春只思睡獨求僧榻寄須臾元本無毛本無題從詩集補詩集朱艦作烏
榜漾作颺岸作道
案詩集竝載此詞編癸丑


又
觀潮

碧山影裏小紅旗儂是江南蹋浪兒拍手欲嘲山簡醉齊聲爭唱浪婆詞　　　西興渡口帆初落
漁浦山頭日未敧儂欲送潮歌底曲尊前還唱使君詩元本題闕從毛本
王案熙寧癸丑八月十五日觀潮作是日與陳襄同游故落句及之


臨江仙
風水洞作

四大從來都徧滿此閒風水何疑故應爲我發新詩幽花香澗谷寒藻舞淪漪　　　借與玉川生
兩腋天仙未必相思還憑流水送人歸層巓餘落日草露已沾衣紀年錄癸丑八月作咸涥臨安志
風水洞在楊村慈巖院洞極大流水不竭頂上又一洞立夏淸風自生立秋則止


南鄕子
晚景落瓊杯照眼雲山翠作堆認得岷峨春雪浪初來萬頃蒲萄漲淥醅　　　春雨暗陽臺亂灑
歌樓溼粉顋一陣東風來捲地吹迴落照江天一半開毛本題作春情春作暮歌作高
紀年錄甲寅潤州作


行香子
陽丹寄述古

攜手江村梅雪飄裙情何限處處消魂故人不見舊曲重聞向望湖樓孤山寺湧金門　　　尋常
行處題詩千首繡羅衫與拂紅塵別來相憶知是何人有湖中月江邊柳隴頭雲毛本題作冬思
紀年錄甲寅自京口還寄述古作案詞云梅雪應是正月赴潤州過丹陽時作詩集查注陳襄字述
古文惠公堯佐長子咸涥臨安志熙寧五年五月陳襄自陳州移知杭州


昭君怨
金山柳送子玉

誰作桓伊三弄驚破綠窗幽夢新月與愁煙滿江天　　　欲去又還不去明日落花飛絮飛絮送
行舟水東流毛本題作送別換頭三字元本作人欲去從毛本
紀年錄甲寅金山送柳子玉作王案甲寅二月再送柳瑾作詩集查注柳子玉名瑾吳人與王介甫
同年王文誥曰瑾丹徒人其子仲遠中都公壻公之妹壻也公赴常潤賬饑瑾往監靈仙觀因附載
以行


醉落魄
離京口作

輕雲微月二更酒醒船初發孤城囘望蒼煙合記得歌時不記歸時節　　　巾偏扇墜藤牀滑覺
來幽夢無人說此生飄蕩何時歇家在西南常作東南別元本醉落魄有醉醒醒醉
一首毛本注山谷老人云醉醒醒醉非東坡作刪去記得歌時毛本作公子佳人紀年錄甲寅作


蝶戀花
京口得鄕書

雨後春容淸更麗只有離人幽恨終難洗北固山前三面水碧瓊梳擁靑螺髻　　　一紙鄕書來
萬里問我何年眞箇成歸計囘首送春拚一醉東風吹破千行淚毛本題作送春後作過囘作白
紀年錄甲寅作


少年遊
州作代寄遠潤人

去年相送餘杭門外飛雪似楊花今年春盡楊花似雪猶不見還家　　　對酒捲簾邀明月風露
透窗紗恰似姮娥憐雙燕分明照畫梁斜毛本題無下四字
紀年錄甲寅代人寄遠作王案甲寅四月有感雪中行役作公以去年十一月發臨平及是春盡猶
行役未歸故託爲此詞


卜算子
蜀客到江南長憶吳山好吳蜀風流自古同歸去應須早　　　還與去年人共藉西湖草莫惜尊
前子細看應是容顏老毛本題作感舊
紀年錄甲寅自京口還寄述古作


江城子
方妾嵇錢塘人也新作此錢塘陳直求詞爲人好唱花曲余陌上緩緩嘗作數絕以紀其事

玉人家在鳳凰山水雲閒掩門閒門外行人立馬看弓彎十里春風誰指似斜日映繡簾斑
　　　多情好事與君還閔新鰥拭餘潸明月空江香霧著雲鬟陌上花開春盡也聞舊曲破朱顏
毛本題求作丏春盡作看盡
案詩集陌上花三首編癸丑此詞似爲甲寅前在杭州作酌編於此


又
湖山與張先同賦

鳳凰山下雨初晴水風淸晚霞明一朶芙蕖開過尙盈盈何處飛來雙白鷺如有意慕娉婷
　　　忽聞江上弄哀箏苦含情遣誰聽煙斂雲收依約是湘靈欲待曲終尋問取人不見數峰靑
案此詞亦甲寅以前作


虞美人
古有美堂贈述

湖山信是東南美一望彌千里使君能得幾囘來便使尊前醉倒更徘徊　　　沙河塘裏鐙初上
水調誰家唱夜闌風靜欲歸時惟有一江明月碧琉璃毛本題作陳述古守杭已及瓜代未交前數
日宴僚佐於有美堂因請貳車蘇子瞻賦詞子瞻卽席而就寄攤破虞美人云彌作須更作且
紀年錄甲寅述古將去作王案甲寅七月陳襄將罷任宴僚佐於有美堂作庚溪詩話嘉祐初梅公
儀守杭上特製詩寵賜其首章日地有湖山美東南第一州梅旣到杭遂建堂山上名日有美


訴衷情
送古素述迓元

錢塘風景古今奇太守例能詩先驅負弩何在心已浙江西　　　花盡後葉飛時雨淒淒若爲情
緒更問新官向舊官啼元本浙誤作誓從毛本毛本今作來
紀年錄甲寅作王案甲寅七月楊繪自應天來代作詩集王注楊繪字元素查注宋史楊繪緜竹人
神宗朝爲御史中丞出知亳州歷應天杭州


菩薩蠻
楊杭妓往蘇迓新守元素寄蘇守王規甫

玉童西迓浮丘伯洞天冷落秋蕭瑟不用許飛瓊瑤臺空月明　　　淸香凝夜宴借與韋郞看莫
便向姑蘇扁舟下五湖毛本題作杭妓往蘇向作過
紀年綠甲寅作吳郡志王誨字規父熙寧六年以朝散大夫司勳郞中知蘇州


江城子
孤山竹閣送述古

翠蛾羞黛怯人看掩霜紈淚偷彈且盡一尊收淚聽陽關漫道帝城天樣遠天易見見君難
　　　畫堂新刱近孤山曲闌干爲誰安飛絮落花春色屬明年欲棹小舟尋舊事無處問水連天
毛本題作述古去餘杭爲去思者作聽作唱剏作？
紀年錄甲寅送述古赴南都作王案甲寅七月與陳襄放舟湖上宴於孤山竹閣作傳燈錄鳥窠禪
師見秦望山有長松枝葉緐茂盤屈如葢遂棲止其上白居易出守茲郡因入山禮謁乃起竹閣於
湖上迎師居之


菩薩蠻
西湖送述古

秋風湖上蕭蕭雨使君欲去還留住今日漫留君明朝愁殺人　　　佳人千點淚灑向長河水不
用斂雙蛾路人啼更多毛本題作西湖佳人作尊前
紀年錄甲寅送述古赴南都作


淸平樂
淸淮獨汴更在江西岸紅旆到時黃葉亂霜入梁王故苑　　　秋原何處攜壺停驂訪古踟蹰雙
廟遺風尙在漆園傲吏應無毛本題作秋詞
紀年錄甲寅送述古作


南鄉子
送古述

囘首亂山橫不見居人只見城誰似臨平山上塔亭亭迎客西來送客行　　　歸路晚風淸一枕
初寒夢不成今夜殘鐙斜照處熒熒秋雨晴時淚不晴毛本歸作臨
紀年錄甲寅送述古作王案甲寅七月追送陳襄移守南都別於臨平舟中作


南歌子
苒苒中秋過蕭蕭兩鬢華寓身此世一塵沙笑看潮來潮去了生涯　　　方士三山路漁人一葉
家早知身世兩聱牙好伴騎鯨公子賦雄誇毛本題作再用前韻此作化
王案甲寅八月十八日江上觀潮作


泛金船
流杯亭楊元素和

無惰流水多情客勸我如相識杯行到手休辭卻似軒冕相逼曲水池上小字更書年月還對茂林
修竹似永和節　　　纖纖素手如霜雪笑把秋花插尊前莫怪歌聲咽又還是輕別此去翺翔徧
上玉堂金闕欲問再來何歲應有華髮毛本調作勸金船與子野詞合題作和元素韻自撰腔命名
相識作曾識似軒冕句作這公道難得還作如上作賞元本節上衍時字從毛本刪
紀年錄甲寅和元素王案甲寅九月公以太常博士權知密州軍州事罷杭州通守任楊繪餞別於
中和堂和韻作案張子野有流杯堂唱和翰林主人元素自撰腔勸金船詞當是同作中和堂在杭
州亭或近其地非東武之流杯亭也


南鄉子
和楊元時移密州素守

東武望餘杭雪海天涯兩渺茫何日功成名遂了還鄉醉笑陪公三萬場　　　不用訴離觴痛飮
從來別有腸今夜送歸鐙火冷河塘墮淚羊公卻姓楊毛本題無下五字
紀年錄甲寅移守密和元素王案甲寅九月楊繪再餞別於湖上作


又
和楊元素

涼簟碧紗廚一枕淸風晝睡餘睡聽晚衙無箇事徐徐讀盡牀頭幾卷書　　　搔首賦歸歟自覺
功名嬾更疏若問使君才與氣何如占得人閒一味愚毛本題作自述睡作臥箇作一氣作術


又
梅花詞和楊元素

寒雀滿疏籬爭抱寒柯看玉蕤忽見客來花下坐驚飛蹋散芳英落酒卮　　　痛飮又能詩坐客
無氊醉不知花謝酒闌春到也離離一點微酸已著枝毛本謝作盡
案二詞題調皆同前首似是一時唱和之作


浣溪沙
移別楊自杭密守席上元素時重陽前一日

縹緲危樓紫翠閒良辰樂事古難全感時懷舊獨淒然　　　璧月瓊枝空夜夜菊花人貌自年年
不知來歲與誰看元本浣溪沙有風壓輕雲一首毛注是李後主作刪去毛本題作菊節別元素古
作苦
紀年錄甲寅答元素


又
白雪淸詞出坐閒愛君才器兩俱全異鄉風景卻依然　　　可恨相逢能幾日不知重會是何年
茱萸子細更重看毛本題作重九
案韻同前首疑同時答元素作也


南鄉子
沈強輔雯上出犀麗玉作胡琴送元素還朝同子野各賦一首

裙帶石榴紅卻水殷勤解贈儂應許逐雞雞莫怕相逢一點靈心必暗通　　　何處遇良工琢刻
天眞半欲空願作龍香雙鳳撥輕攏長在環兒白雪胸元本無題從毛本


又
旌旆滿江湖詔發樓船萬舳艫投筆將軍因笑我迂儒帕首腰刀是丈夫　　　粉淚怨離居喜子
垂窗報捷書試問伏波三萬語何如一斛明珠換綠珠毛本題作贈行
案二詞一賦胡琴一送元素所謂各賦一首也元素典兵史無明文張子野送元素詞云浴殿詞臣
亦議兵禁中頗牧黨羌平或當時有是命寢而未行


定風波
素送元

今古風流阮步兵平生遊宦愛東平千里遠來還不住歸去空留風韻照人淸　　　紅粉尊前添
懊惱休道如何留得許多情記取明年花絮亂看泛西湖總是斷腸聲毛本今作干添作深休作知
如何作怎生取作得看泛五字作須看泛西湖
案張子野送元素送子瞻詞皆同此韻當在二公過湖州時作元素守杭未久卽內召子野詞有詔
卷促歸語與此詞千里遠來還不住情事正合明年花絮與子野之黃鶯相識晚又俱謂元素去之
速也


減字木蘭花
祕閣古笑林云晉元帝生子宴百官賜束帛謝臣功受賞殷羨日等無帝日此事豈容卿有功乎同
舍每以爲笑余過吳興而公擇適生子三日客歌李會求辭乃爲作絕此戲之舉坐皆倒

惟熊佳夢釋氏老君親抱送壯氣橫秋未滿三朝已食牛　　　犀錢玉果利巿平分沾四坐多謝
無功此事如何著得儂毛本題作過吳興李公擇生子三日會客作此詞戲之親作曾著作到
紀年錄甲寅作王案甲寅九月訪李常於湖州作案公擇建昌人


河滿子
湖州寄南守馮當世

見說岷峨悽愴旋聞江漢澄淸但覺秋來歸夢好西南自有長城東府三人最少西山八國初平
　　　莫負花溪縱賞何妨藥巿微行試問當壚人在否空敎是處聞名唱著子淵新曲應須分外
含情毛本題作湖州作
案宋史熙寍六年復熙河洮岷疉宕等州七年平瀘夷木征寇岷州王韶敗降之詞云西山八國初
平當作於甲寅詩集查注馮京字當世江夏人富鄭公壻諡文簡


菩薩蠻
席上和陳令舉

天憐豪俊腰金晚故敎月向松江滿淸景爲淹留從君都占秋　　　身閒惟有酒試問遨遊首帝
夢已遙思悤悤歸去時毛本題闕詞闕十四字
案本集書遊垂虹亭記吾昔自杭移守高密與楊元素同舟而陳令舉張子野皆從吾過公擇於湖
遂與劉孝叔倶至松江詞必是時作


鵲橋仙
七夕送陳令舉

緱山仙子高情雲渺不學癡牛騃女鳳簫聲斷月明中舉手謝時人欲去　　　客槎曾犯銀河波
浪尙帶天風海雨相逢一醉是前緣風雨散飄然何處毛本題作七夕波作微
案本集王中甫哀詞施注原編丙辰七月五日詩前敘云哭中甫於密州則令舉沒矣又祭陳令舉
文云余與令舉別二年而令舉沒公以甲寅九月與令舉訪公擇於湖州六客之會令舉與焉旣過
松江令舉悤悤歸去此詞乃送之也


阮郞歸
有一年三過蘇最後赴密州時問這囘來不來其色淒然太守王規父嘉之令作此詞

一年三度過蘇臺淸尊長是開佳人相問苦相猜這囘來不來　　　情未盡老先催人生眞可咍
他年桃李阿誰栽劉郞雙鬢衰元本題下注云一本名醉桃源毛本題作蘇州席上作衰作摧
紀年錄甲寅赴密過蘇作王案甲寅十月至金閭飮於王誨席上作


醉落魄
州蘇閶門留別

蒼顏華髮故山歸計何時決舊交新貴音書絕惟有佳人猶作殷勤別　　　離亭欲去歌聲咽瀟
瀟細雨涼吹頰淚珠不用羅中裛彈在羅衫圖得見時說毛本衫作衣注云一刻山谷但故山歸計
何時決作故鄉歸路無因得顏作頭
案此與前詞疑同時作


菩薩蠻
潤州和元素

玉笙不受珠脣暖離聲淒咽胸塡滿遺恨幾千秋心留人不留　　　他年京國酒墮淚攀枯柳莫
唱短因緣長安遠似天毛本題作感舊心作恩墮作泫
紀年錄甲寅和元素


減字木蘭花
贈落高潤守許仲塗且以鄭容籍瑩從良爲句首

鄭莊好客容我尊前先墮幘落筆生風籍籍聲名不負公　　　高山白早瑩骨冰膚那解老從此
南徐良夜淸風月滿湖毛本題作自錢塘被召林子中作郡守有會坐中營妓出牒鄭容求落籍高
瑩求從良子中呈東坡東坡索筆爲減字木蘭花書牒後時用鄭容落籍高瑩從良八字於句端也
兼贈潤守許仲塗案此引東皋雜錄
紀年錄甲寅作詩集查注許遵字仲塗泗州人神宗朝以大理寺請知潤州


南歌子
別潤守許仲塗

欲執河梁手還升月旦堂酒闌人散月侵廊北客明朝歸去雁南翔　　　窈窕高明玉風流鄭季
莊一時分散水雲鄉惟有落花芳草斷人腸毛本題潤守作潤州
案此詞仍賦高鄭事因類編之


采桑子
潤寺景之殊也州甘露多樓天下景甲寅仲冬余同孫巨源王正仲會於此有參胡琴者姿色尤好
三公皆一時英秀景之秀妓之妙眞爲希遇飮闌巨源請於余日殘霞晚照非奇才不盡余此作詞

多情多感仍多病多景樓中尊酒相逢樂事囘頭一笑空　　　停杯且聽琵琶語細撚輕攏醉臉
春融斜照江天一抹紅毛本題作潤州東景樓與孫巨源相遇
紀年錄甲寅多景樓與孫巨源相遇作詩集王注圖經甘露寺在北固山唐寶厤中李德裕建時甘
露降此山因以名之又施注孫巨源名洙廣陵人在諫院時王介甫行新法巨源心知不可懇乞補
外知海州又王文誥注公至揚州與李公擇書云塗中與完夫正仲巨源相會所至輒作數劇飮笑
樂人生如比有幾胡完夫坐封還李定詞頭落職家在晉陵王存字正仲潤州人官左右史正言知
制誥是時以事至家也王注查注脫去完夫今補載案完夫爲胡宗愈字題云三公皆一時英秀蓋
指王孫與胡也


更漏子
巨送孫源

水涵空山照巿西漢二疏鄉里新白髮舊黃金故人恩義深　　　海東頭山盡處自古客槎來去
槎有信赴秋期使君行不歸紀年錄甲寅送巨源作王案甲寅十月作


醉落魄
席上呈楊元素

分攜如昨人生到處萍飄泊偶然相聚還離索多病多愁須信從來錯　　　尊前一笑休辭卻天
涯同是傷淪落故山猶負平生約西望峨嵋長羨歸飛鶴紀年錄甲寅離京口呈元素作


浣溪沙
州贈陳海陳嘗爲眉令有聲

長記鳴琴子賤堂朱顏綠髮映垂楊如今秋鬢數莖霜　　　聚散交遊如夢寐升沈閒事莫思量
仲卿終不忘桐鄉毛本題作憶舊忘作避
案詩集甲寅十月次韻陳海州書懷詩酒醒卻憶兒童事長恨雙鳬去莫攀自注陳嘗令鄉邑詞當
是同時作


沁園春
由赴密州早行馬上寄子

孤館鐙靑野店雞號旅枕夢殘漸月華收練晨霜耿耿雲山摛錦朝露團團世路無窮勞生有限似
此區區長鮮歡微吟罷凭征鞍無語往事千端　　　當時共客長安似二陸初來倶少年有筆頭
千字胸中萬卷致君堯舜此事何難用舍由時行藏在我袖手何妨閒處看身長健但優游卒歲且
鬬尊前毛本無題團團作漙漙
紀年錄甲寅十月作王案公時由海州赴密不復繞道至齊一視子由故其詞如此耳


永遇樂
孫巨源以八月五海於十日離州坐別景疏樓上旣而與會於潤州至楚州乃余十一余別以五日
至海州與太守會於月十景疏樓上作此詞以寄巨源

長憶別時景疏樓上明月如水美酒淸歌留連不住月隨人千里別來三度孤光又滿冷落共誰同
醉捲珠簾淒然顧影共伊到明無寐　　　今朝有客來從濉上能道使君深意憑仗淸淮分明到
海中有相思淚而今何在西垣淸禁夜永露華侵被此時看囘廊曉月也應暗記毛本題作寄孫巨
源上作下濉作淮露作雲
紀年錄甲寅海州寄巨源作詩集施注東坡與巨源旣別於海州景疏樓後登此樓懷巨源作王案
此詞有別來三度孤光又滿乃與巨源相別三月而客至東武爲道巨源寄語故作此詞時巨源以
同修起居注知制誥召還計其必已自淮入京故又有而今何在西垣淸禁及此時看囘廊曉月等
句道其鎖宿之情事也此詞作於乙卯正月確不可易案詞敘稱巨源八月十五日坐別樓上則詞
中別來三度乃謂巨源之別海州歷九月十月至公至之十一月十五日恰爲三度非公與別三月
也仍從紀年錄編甲寅名勝志景疏樓在海州治東北石刻云宋葉祖洽慕二疏之賢而建疏廣疏
受皆東海人也本集次韻孫巨源詩高才晚歲終難進勇退當年正急流不獨二疏爲可慕他時當
有景孫樓自注巨源近離東海郡有景疏樓


減字木蘭花
空牀響琢花上春禽冰上雹醉夢尊前驚起湖風入坐寒　　　轉關鑊索春水流絃霜入撥月墮
更闌更請宮高奏獨彈毛本無
本集公與蔡景繁書朐山臨海石室信如所諭某嘗攜家一遊時家有胡琴婢就室中作濩索涼州
凜然有冰車鐵馬之聲案公於甲寅十一月至海州是詞疑賦胡琴婢事


蝶戀花
元密州上

鐙火錢塘三五夜明月如霜照見人如畫帳底吹笙香吐麝更無一點塵隨馬　　　寂寞山城人
老也擊鼓吹簫卻入農桑社火冷鐙稀霜露下昏昏雪意雲垂野毛本更無句作此般風味應無價
卻作乍稀作希
紀年錄乙卯作王案乙卯正月十五日作


江城子
乙卯正月二十日夜記夢

十年生死兩茫茫不思量自難忘千里孤墳無處話淒涼縱使相逢應不識塵滿面鬢如霜
　　　夜來幽夢忽還鄉小軒窗正梳妝相顧無言惟有淚千行料得年年腸斷處明月夜短松岡
毛本無題
紀年錄乙卯作王案詞注謂公悼亾之作考通義君卒於治平二年乙巳至是熙寍八年乙卯正十
年也本集亾妻王氏墓誌銘治平二年五月丁亥趙郡蘇軾之妻卒於京師其明年六月壬子葬於
眉之東北彭山縣安鎭鄉可龍里先君先天人墓之西北


雨中花慢
初至以累年旱蝗齋素牡密州累月方春丹盛開遂不獲一賞至九月忽開千葉一朶雨中特酒爲
置遂作

今歲花時深院盡日東風輕颺茶煙但有綠苔芳草柳絮榆錢聞道城西長廊古寺甲第名園有國
豔帶酒天香染袂爲我留連　　　淸明過了殘紅無處對此淚灑尊前秋向晚一枝何事向我依
然高會聊追短景淸商不假餘妍不如留取十分春態付與明年元本調名脫慢字假誤作暇從毛
本毛本題小異輕颺作蕩漾
紀年錄乙卯九月作


江城子
出密州獵

老夫聊發少年狂左牽黃右擎蒼錦帽貂裘千騎卷平岡爲報傾城隨太守親射虎看孫郞
　　　酒酣胸膽尙開張鬢微霜又何妨持節雲中何日遣馮唐會挽雕弓如滿月西北望射天狼
毛本題作獵詞
紀年錄乙卯冬祭常山囘與同官習射放鷹作


水龍吟
贈趙晦之吹笛侍兒

楚山修竹如雲異材秀出千林表龍鬚半翦鳳膺微漲玉肌勻繞木落淮南雨晴雲夢月明風嫋自
中郞不見桓伊去後知孤負秋多少　　　聞道嶺南太守後堂深綠珠嬌小綺窗學弄梁州初徧
霓裳未了嚼徵含宮泛商流羽一聲雲杪爲使君洗盡蠻風瘴雨作霜天曉毛本題作嶺南太守閭
丘公顯致仕居姑蘇東坡每過必留連嘗言過姑蘇不遊虎丘不謁閭丘乃二欠事其重之如此一
日出其後房佐酒有懿卿者甚有才色善吹笛因作水龍吟贈之案此說出鶴林玉露
紀年錄乙卯作案晦之名昶


減字木蘭花
失官州送東武令趙昶歸海

賢哉令尹三仕已之無喜愠我獨何人猶把虛名玷搢紳　　　不如歸去二頃良田無覓處歸去
來兮待有良田是幾時毛本題作送東武令趙晦之
紀年錄乙卯作


蝶戀花
微雪客有善吹笛擊鼓者方醉中有人送苦寒詩求遂此和以答之

簾外東風交雨霰簾裏佳人笑語如鶯燕深惜今年正月暖鐙光酒色搖金琖　　　摻鼓漁陽撾
未徧舞褪瓊釵汗溼香羅輭今夜何人吟古怨淸詩未了冰生硯毛本題作密州冬夜文安國席上
作了作就
王案丙辰春夜文勛席上作又日正月遷祠部員外郞案王說據毛本題也後一首類編


滿江紅
正月十三日送文安雪中國還朝

天豈無情天也解多情留客春向暖朝來底事尙飄輕雪君遇時來紆組綬我應老去尋泉石恐異
時杯酒復相思雲山隔　　　浮世事倶難必人縱健頭應白何辭更一醉此歡難覓不用向佳人
訴離恨淚珠先已凝雙睫但莫遣新燕卻來時音書絕毛本題文作姜遇時作過春老作歸尋作耽
復作忽不用作欲遣作追
案詩集丙辰有立春日病中邀安國仍請率禹功同來詩二首詞疑作於是時詩集合注東坡合集
有文安國席上作蝶戀花詞卽廬江文勛也倪濤人藝之一錄載書史會要云勛官太府寺丞工篆
書


殢人嬌
戲邦直

別駕來時鐙火熒煌無數向靑瑣隙中偷覰元來便是共綵鸞仙侶方見了管須低聲說與
　　　百子流蘇千枝寶炬人閒有洞房煙霧春來何事故抛人別處坐望斷樓中遠山歸路毛本
次句作滿城鐙火無數
案詩集丙辰春有和邦直詩施注邦直名淸臣魏人居高密時以京東提刑按部至密也又次韻李
邦直感舊詩注感舊詩有入夢還鄉之感東坡又爲長短句云誰敎幽夢裏插他花亦此意也


望江南
超然臺作

春未老風細柳斜斜試上超然臺上看半壕春水一城花煙雨暗千家　　　寒食後酒醒卻咨嗟
休對故人思故國且將新火試新茶詩酒趁年華毛本無題
紀年錄乙卯於超然臺作望江南案公於甲寅十一月至密州任超然臺記謂移守膠西處之期年
園之北因城以爲臺者舊矣稍葺而新之時相與登覽放意肆志焉詞作於春當屬丙辰後一首疑
同時作以類附焉


又
春已老春服幾時成曲水浪低蕉葉穩舞雩風輭紵羅輕酣詠樂昇平　　　微雨過何處不催耕
百舌無言桃李盡柘林深處鵓鴣鳴春色屬蕪菁毛本題作暮春紵作苧林作枝


滿江紅
東武會流杯亭日城色如上巳作南有坡土丹其下有隄壅邞淇水入城

東武南城新隄就邞淇初溢微雨過長林翠阜臥紅堆碧枝上殘花吹盡也與君試向江頭覓問向
前猶有幾多春三之一　　　官裏事何時畢風雨外無多日相將泛曲水滿城爭出君不見蘭亭
修禊事當時坐上皆豪逸到如今修竹滿山陰空陳迹元本邞誤郟毛本題作東武會流杯亭次句
作新隄固漣漪初溢微雨過作隱隱徧翠作高試作更
紀年錄內辰上巳日流觴於南禪小亭作詩集王注援日水經注邞淇之水出西南常山東北流注
濰濰自箕縣北徑東武縣西北流合邞淇之水漢瑯琊有扶縣葢邞與扶同音名勝志諸城縣有柳
林河出石門山流徑縣西北入於？淇密人爲上巳祓除之所


水調歌頭
中達旦醉丙辰秋歡飮大作此篇兼懷子由

明月幾時有把酒問靑天不知天上宮闕今夕是何年我欲乘風歸去惟恐瓊樓玉宇高處不勝寒
起舞弄淸影何似在人閒　　　轉朱閣低綺戸照無眠不應有恨何事長向別時圓人有悲歡離
合月有陰晴圓缺此事古難全但願人長久千里共嬋娟毛本惟作又
王宗稷年譜丙辰作


畫堂春
寄子由

柳花飛處麥搖波晚湖淨鑑新磨小舟飛棹去如梭齊唱采菱歌　　　平野水雲溶漾小樓風日
晴和濟南何在暮雲多歸去柰愁何毛本無
案潁濱遺老傳張文定知淮陽以學官見辟從之三年授齊州掌書記復三年考子由以癸丑九月
自陳至齊迨丙辰九月三年成資罷任卽以上書還京詞必於是時寄之故有濟南歸去等語前段
則追述辛亥七八月同遊陳州柳湖事


江城子
前瞻馬耳九仙山碧連天晚雲閒城上高臺眞箇是超然莫使悤悤雲雨散今夜裏月嬋娟
　　　小溪鷗鷺靜聯拳去翩翩點輕煙人事淒涼囘首便他年莫忘使君歌笑處垂柳下矮槐前
元本無
紀年錄丙辰十二月東武道中作王案丙辰十月晚登超然臺望月作又日十一月吿下以祠部員
外郞移知河中府名勝志盧山在諸城縣東南四十五里又二十五里爲九仙山高聳摩空常有仙
人居之


又
東雪送武中客

相從不覺又初寒對尊前惜流年風緊離亭冰結淚珠圓雪意留君君不住從此去少淸歡
　　　轉頭山上轉頭看路漫漫玉花翻雲海光寬何處是超然知道故人相念否攜翠袖倚朱闌
毛本題作冬景不住作且住上作下雲作銀
紀年錄丙辰十二月東武雪中送章傳道作案詩集乙卯有遊盧山次韻章傳道詩


南鄉子
席勸李公擇酒上

不到謝公臺明月淸風好在哉舊日髥孫何處去重來短李風流更上才　　　秋色漸摧頽滿院
黃英映酒杯看取桃花春二月爭開盡是劉郞去後栽紀年錄丁巳過齊時公擇守齊席上作詩集
查注李公擇神宗初爲右正言力詆新法落職通判滑州從知齊州東坡離密正公擇知齊州時也


陽關曲
答李公擇

濟南春好雪初晴纔到龍山馬足輕使君莫忘霅溪女還作陽關腸斷聲元本題兌答字毛本同從
詩集補毛本還作時
案詩集並載此詞編丁巳從之詩集翁注王文簡日濟南郡城東七十里龍山鎭卽水經注巨合城
也施注公擇先知湖州自湖移濟南故東坡以霅溪女戲之


蝶戀花
暮春別公擇李

簌簌無風花自墮寂寞園林柳老櫻桃過落日有情還照坐山靑一點橫雲破　　　路盡河囘人
轉柁繫纜漁村月暗孤鐙火憑仗飛魂招楚些我思君處君思我元本闕題從毛本毛本墮作嚲有
作多人作千
紀年錄丁巳作


殢人嬌
小王都尉席上贈侍人

滿院桃花盡是劉郞未見於中更一枝纖輭仙家日月笑人閒春晚濃睡起驚飛亂紅千片
　　　密意難傳羞容易變平白地爲伊腸斷問君終日怎安排心眼須信道司空自來見慣毛本
題無小字傳作窺變作見
王案丁巳二月吿下以尙書祠部員外郞直史館徙知徐州軍州事三月二日寒食與王詵飮於四
照亭上作案紀年錄丁巳三月一日與王詵會四照亭有倩奴者求曲遂作洞仙歌喜長春與之元
本毛本皆無此二詞疑喜長春爲殢人嬌別名今據王說編丁巳而以洞仙歌列於次焉


洞仙歌
江南臘盡早梅花開後分付新春與垂柳細腰肢自有入格風流仍更是骨體淸英雅秀　　　永
豐坊那畔盡日無人誰見金絲弄晴畫斷腸是飛絮時綠葉成陰無箇事一成消瘦又莫是東風逐
君來便吹散眉閒一點春皺毛本題作詠柳誰作惟
案毛本題與紀年未合然細繹詞意與殢人嬌詞略同非止賦物也


陽關曲
中秋作

暮雲收盡溢淸寒銀漢無聲轉玉盤此生此夜不長好明月明年何處看毛本題下注云本名小秦
王入腔卽陽關曲元本脫卽陽關曲四字
紀年錄戊午作是年在徐州案本集書彭城觀月詩云余十八年前中秋與子由觀月彭？作此詩
以陽關歌之今復此夜宿於贛上方遷嶺表獨歌此曲聊復書之公南遷過贛在紹聖甲戌上推至
丁巳爲十八年若云戊午中秋子由已在南京簽判任矣今改編丁巳


水調歌頭
東頭以寄子余去歲在武作水調歌由今年子由相從彭百餘日門過中秋而去作此曲其之早以
別余以語過悲乃爲和其意以不爲戒而之退以退相從樂爲慰云

安石在東海從事鬢驚秋中年親友難別絲竹緩離愁一旦功成名遂準擬東還海道扶病入西州
雅志困軒冕遺恨寄滄洲　　　歲云暮須早計要褐裘故鄉歸去千里佳處輒遲留我醉歌時君
和醉倒須君扶我惟酒可忘憂一任劉玄德相對臥高樓年譜丁巳有和子由水調歌頭詞紀年錄
丁巳子由過中秋而別作
附子由徐州中秋作

離別一何久七度過中秋去年東武今夕明月不勝愁豈意彭城山下同泛淸河古汴船上載涼州
鼓吹助淸賞鴻雁起汀洲　　　坐中客翠羽帔紫綺裘素娥無賴西去曾不爲人留今夜淸尊對
客明夜孤帆水驛依舊照離憂但恐同王粲相對永登樓案此詞爲子由原作元本毛本題固甚明
王案於題首增與字遂目爲坡公自作不知公詞敘固謂子由作此曲以別也


浣溪沙
贈閭議時還徐丘朝州

一別姑蘇已四年秋風南浦送歸船畫簾重見水中仙　　　霜鬢不須催我老杏丹依舊駐君顏
夜闌相對夢魂閒毛本還作過丹作花
紀年錄甲寅再過蘇贈閭丘公顯作王案丁巳八月閭丘公顯過彭城作案公甲寅有蘇州閭丘江
君二家飮酒詩至丁巳故云一別四年也吳郡志閭丘孝終字公顯郡人嘗守黃州旣挂冠與諸名
人耆艾爲九老會東坡經從必訪孝終賦詩爲樂


臨江仙
公恕送李

自古相從休務日何妨低唱微吟天垂雲重作春陰坐中人半醉簾外雪將深　　　聞道分司狂
御史紫雲無路追尋淒風寒雨更駸駸問囚長損氣見鶴忽驚心元本更誤作是從毛本毛本題作
冬日卽事忽作總
案詩集元豐元年正月有送李公恕赴闕詩詞編戊午詩集施注李公恕時爲京東轉運判官召赴
闕公恕一再持節山東子由亦有詩送行云幸公四年持使節按行千里長相見


浣溪沙
門潭謝上作潭城十里徐石雨道五首在東二　　　減淸相常與泗水增濁應

照日深紅暖見魚連村綠暗晚藏烏黃童白叟聚睢盱麋鹿逢人雖未慣猿猱聞鼓不須呼歸來說
與采桑姑毛本題無潭在下十七字村作溪來作家


又
旋抺紅妝看使君三三五五棘籬門相排踏破蒨羅裙　　　老幼扶攜收麥社烏鳶翔舞賽神村
道逢醉叟臥黃昏毛本排作挨


又
麻葉層層檾葉光誰家煑繭一村香隔離嬌語絡絲娘　　　垂白杖藜擡醉眼將靑擣麨輭飢腸
問言豆葉幾時黃元本捋作扶從毛本


又
簌簌衣巾落棗花村南村北響繰車牛衣古柳賣黃瓜　　　酒困路長惟欲睡日高人渴漫思茶
敲門試問野人家



又
輭草平莎過雨新輕沙走馬路無塵何時收拾耦耕身　　　日暖桑麻光似潑風來蒿艾氣如薰
使君元是此中人 紀年錄戊午作


又
春徐州藏閭園中

慚愧今年二麥豐千歧細浪舞晴空化工餘力染天紅　　　歸去山公應倒載闌街拍手笑兒童
甚時名作錦薰籠元本無題應誤作因從毛本毛本歧作畦細作翠
紀年錄戊午藏春閣作


又
縹緲紅妝照淺溪薄雲疏雨不成泥送君何處古臺西　　　廢沼夜來秋水滿茂林深處晚鶯啼
行人腸斷草淒迷毛本無
案紀年錄戊午送顏梁作浣溪沙集中無是題疑卽是詞古臺戲馬臺也顏梁謂顏復梁吉


永遇樂
盼彭城夜宿燕子樓夢盼因作此詞

明月如霜好風如水淸景無限曲港跳魚圓荷瀉露寂寞無人見紞如三鼓鏗然一葉黯黯夢雲驚
斷夜茫茫重尋無處覺來小園行徧　　　天涯倦客山中歸路望斷故園心眼燕子樓空佳人何
在空鎖樓中燕古今如夢何曾夢覺但有舊歡新怨異時對黃樓夜景爲余浩歎元本題下云一云
徐州夜夢覺此登燕子樓作毛本題無彭城二字紞如作沈沈鏗作飄處上衍覓字黃作南
王案戊午十月夢登燕子樓翼日往尋其地作


千秋歲
重陽作徐州

淺霜侵綠髮少仍新沐冠直縫巾橫幅美人憐我老玉手簪金菊秋露重眞珠滿袖沾餘馥
　　　坐上人如玉花映花奴肉蜂蝶亂飛相逐明年人縱健此會應難復須細看晚來明月和銀
燭題疑有脫誤露元本作霜從毛本毛本題作湖州暫來徐州重陽作金作黃滿作落明月作月上
紀年錄戊午九月作


陽關曲
贈張繼愿

受降城下紫髥郞戲馬臺南舊戰場恨君不取契丹首金甲牙旗歸故鄉元本無題從詩集補毛本
題作軍中
紀年錄戊午作


江城子
徐州別

天涯流落思無窮旣相逢卻悤悤攜手佳人和淚折殘紅爲問東風餘幾許春縱在與誰同
　　　隋隄三月水溶溶背歸鴻去吳中囘首彭城淸泗與淮通欲寄相思千點淚流不到楚江東
毛本題作恨別首作望欲寄作寄我
紀年錄己未二月作王案己未三月吿下以祠部員外郞直史館知湖州軍州事留別田叔通寇元
弼石坦夫作


減字水蘭花
彭門留別

玉觴無味中有佳人千點淚學道忘憂一念還成不自由　　　如今未見歸去東園花似霰一語
相開匹似當初本不來毛本題作送別
案是詞當與江城子詞同時作


菩薩蠻
靈壁寄彭門故人

娟娟缺月西南落相思撥斷琵琶索枕淚夢魂中覺來眉暈重　　　華堂堆燭淚長笛吹新水醉
客各西東應思陳孟公毛本題作伏妓送陳述古華作畫
案本集靈壁張氏園亭記爲元豐二年三月二十七日作公至靈壁在是時也


西江月
平山堂

三過平山堂下半生彈指聲中十年不見老仙翁壁上龍蛇飛動　　　欲弔文章太守仍歌楊柳
春風休言萬事轉頭空未轉頭時是夢元本題闕從毛本
王案己未四月同張大亨遊平山堂公倅杭赴密守湖三過揚熙寍辛亥見歐陽公於汝陰至是元
豐己未凡九年詞云十年舉成數也時鮮于侁自京東轉運使移知揚州此燕集平山堂主人也德
洪石門題跋東坡登平山堂懷醉翁作此詞張嘉父謂余日時紅妝成輪名士堵立看其落筆置筆
目送萬里殆欲仙去爾


南歌子
湖州作

山雨蕭蕭過溪風瀏瀏淸小園幽榭枕蘋汀門外月華如水綵舟橫　　　苕岸霜花盡江湖雪陣
平兩山遙指海門靑囘首水雲何處覓孤城毛本蕭蕭作瀟瀟風作橋苕作岧案湖疑潮誤
王案己未五月十三日錢氏園送劉撝赴餘姚作詩集施注撝赴餘姚公卽席賦南柯子餞之山雨
瀟瀟過者是也後題元豐二年五月十三日吳興錢氏園作今集中乃指他詞爲送行甫而此詞弟
云湖州誤也案撝字行甫湖州人集中有送劉寺丞赴餘姚詩卽其人也別有日出西山雨一首題
作送行甫赴餘姚卽施注所謂他詞者疑與是詞題互誤今編於次以待考而題皆姑仍其舊云


又
送行甫餘赴姚

日出西山雨無晴又有晴亂山深處過淸明不見綵繩花板細腰輕　　　盡日行桑野無人與目
成且將新句琢瓊英我是世閒閒客此閒行毛本題作和前韻以編於雨暗初疑夜一首後也


又
雨暗初疑夜風囘便報晴淡雲斜照著山明細草輭沙溪路馬蹄輕　　　卯酒醒還困仙村夢不
成藍橋何處覓雲英只有多情流水伴人行毛本題作寓意便作忽


又
帶酒衝山雨和衣睡晚晴不知鐘鼓報天明夢裏栩然胡蝶一身輕　　　老去才都盡歸來計未
成求田問舍笑豪英自愛湖邊沙路免泥行毛本題作再用前韻
案二首與前同韻附編


雙荷葉
湖州賈耘老小妓名雙荷葉

雙溪月淸光偏照雙荷葉雙荷葉紅心未偶綠衣偸結　　　背風迎雨流珠滑輕舟短棹先秋折
先秋折煙鬟未上玉杯微缺元本脫疉文雙荷葉三字誤從滑字分段並從毛本改補毛本無題流
作淚案是調爲憶秦娥或公易以新名
紀年錄己未作詩集查注賈收字耘老烏程人所著有懷蘇集本集與耘老尺牘念賈處士貧甚乃
作怪石枯木一紙可令雙荷葉收掌須添丁辰以付之也


漁家傲
七夕

皎皎牽牛河漢女盈盈臨水無由語望斷碧雲空日暮無尋處夢囘芳草生春浦鳥散餘花紛似雨
汀洲蘋老香風度明月多情來照戸但攬取淸光長送人歸去毛本無題
案？有汀洲蘋老語疑在湖州時作公在湖州遇七夕惟元豐己未也


臨江仙
龍丘子自之蜀載二戎裝駿馬至溪山洛侍女佳處年輒留數日見者以爲異人其後十築室黃岡
北號日靜安居作此之之士詞贈

細馬遠馱雙侍女靑巾玉帶紅鞾溪山好處便爲家誰知巴峽路卻見洛城花　　　面旋落英飛
玉蕊人閒春日初斜十年不見紫雲車龍丘新洞府鉛鼎養丹砂王案己未八月送御史臺根勘十
二月責授檢校尙書水部員外郞充黃州團練副使本州安置庚申正月贈故人陳慥季常作詩集
施注陳季常名慥少時慕朱家郭解爲人稍壯折節讀書晚乃遯於光黃閒東坡至黃季常數從之
游


西江月
州中黃秋

世事一場大夢人生幾度新涼夜來風葉已鳴廊看取眉頭鬢上　　　酒賤常愁客少月明多被
雲妨中秋誰與共孤光把琖淒然北望元本題闕從毛本毛本新作秋
王案庚申八月十五日作漁隱叢話古今詞話東坡在黃州中秋對月獨酌作西江月詞聚蘭集載
此詞注日寄子由故後句云云疑是在錢塘作時子由爲睢陽幕客


定風波
十月九日孟置酒秋香有雙拒霜向亨之亭獨君猷開坐客喜笑以爲非使莫可當此而君花故作
是篇

兩兩輕紅半暈顋依依獨爲使君囘若道使君無此意何爲雙花不向別人開　　　但看低昂煙
雨裏不已勸君休訴十分杯更問尊前狂副使來歲花開時節與誰來毛本題無雙字
紀年錄庚申孟亨之置酒西風亭作詩集施注孟亨之名震東平人舉進士東坡來黃州君爲悴


少年遊
黃之僑人郭氏每歲正月迎紫姑神以箕爲腹爲中箸口畫灰盤爲詩敏捷立成余往觀之神請余
作少年遊乃以此戲之

玉肌鉛粉傲秋霜準擬鳳呼凰伶倫不見淸香未吐且糠粃吹揚　　　到處成雙君獨隻空無數
爛文章一點香檀誰能借箸無復似張良元本無
案本集子姑神記余始來黃州進士潘丙謂余日異哉公之始受命黃人未知也有神降於僑人郭
氏之第日蘇公將至而吾不及見也其明年正月神復降於郭氏余往觀之公以庚申來黃明年則
辛酉也


又
端君猷午贈黃守徐

銀塘朱檻麴塵波圓綠卷新荷蘭條薦浴菖花釀酒天氣尙淸和　　　好將沈醉酬佳節十分酒
一分歌獄草煙深訟庭人悄無恡宴遊過毛本一作十
紀年錄辛酉端午作王案辛酉五月五日過徐大受飮作詩集施注君猷名大受東海人東坡來黃
州君猷爲守厚禮之無遷謫意君猷秀惠列屋杯觴流行多爲賦詞滿去而殂坡有祭文挽詞意甚
悽惻


浣溪沙
日十二月二雨後微雪太守徐君猷攜酒見過坐上作浣溪沙三首明日酒醒雪大作又作二首

覆塊靑靑麥未蘇江南雲葉暗隨車臨臯煙景世閒無　　　雨腳半收檐斷線雪林初下瓦跳珠
歸來冰顆亂黏鬚毛本跳作疏


又
醉夢昏昏曉未蘇門前轣轆使君車扶頭一琖怎生無　　　廢圃寒蔬挑翠羽小槽春酒滴眞珠
淸香細細嚼梅鬚毛本轣轆作轆轆滴作凍


又
雪裏餐氊例姓蘇使君載酒爲囘車天寒酒色轉頭無　　　薦士已聞飛鶚表報恩應不用蛇珠
醉中還許攬桓鬚 紀年錄辛酉微雪作


又
半夜銀山上積蘇朝來九陌帶隨車濤江煙渚一時無　　　空腹有詩衣有結溼薪如桂米如珠
凍吟誰伴撚髭鬚



又
萬頃風濤不記蘇雪晴江上麥千車但令人飽我愁無　　　翠袖倚風縈柳絮絳脣得酒爛櫻珠
尊前呵手鑷霜鬚 紀年錄辛酉大雪又作


江城子
大雪叔亦君念作有懷朱康使君知使之我也此以寄之

黃昏猶是雨纖纖曉開簾欲平檐江闊天低無處認靑帘孤坐凍吟誰伴我揩病目撚衰髥
　　　使君留客醉厭厭水晶鹽爲誰甜手把梅花東望憶陶潛雪似故人人似雪雖可愛有人嫌
王案辛酉十二月雪中有懷朱壽昌作宋史朱壽昌字康叔揚州天長人知鄂州提舉崇禧觀


滿江紅
寄鄂朱使君壽昌州

江漢西來高樓下蒲萄深碧猶自帶岷峨雪浪錦江春色君是南山遺愛守我爲劒外思歸客對此
閒風物豈無情殷勤說　　　江表傳君休讀狂處士眞堪惜空洲對鸚鵡葦花蕭瑟不獨笑書生
爭底事曹公黃祖倶飄忽願使君還賦謫仙詩追黃鶴元本無使字從毛本毛本不字脫
案是詞當在黃州作附編於此


東坡樂府卷二編年
眉山蘇軾子瞻


水龍吟
閭丘夫孝終公顯嘗守樓爲大黃州作棲霞郡中勝絕元五謫居正月日豐年余黃十七夢扁舟渡
江中流囘望樓中歌樂雜作中人言公舟顯方會客也覺而之越鼔異乃作此曲葢調笛慢公時顯
已致仕在蘇州

小舟橫截春江臥看翠壁紅樓起雲閒笑語使君高會佳人半醉危柱哀絃豓歌餘響繞雲縈水念
故人老大風流未減空囘首煙波裏　　　推枕惘然不見但空江月明千里五湖聞道扁舟歸去
仍攜西子雲夢南州武昌東岸昔遊應記料多情夢裏端來見我也參差是毛本題終誤作直葢越
調六字闕空作獨東作南
年譜壬戌夢扁舟望棲霞作鼓笛慢紀年錄壬戌作荆州記棲霞樓宋臨川康王義慶建詩集施注
許端夫齊安拾遺云棲霞樓在郡城最高處江淮絕境也


江城子
陶淵明以正五日遊斜臨流班坐瞻南月川顧阜愛曾秀作詩至今城之獨乃斜川使人想見其處
元豐壬戌之春余躬耕於東坡築雪堂居南四亭之微泉慨然之挹望後丘西控北山之而歎之也
此亦斜川遊乃作長短句以江城子之歌

夢中了了醉中醒只淵明是前生走徧人閒依舊卻躬耕昨夜東坡春雨足烏鵲喜報新晴
　　　雪堂西畔暗泉鳴北山傾小溪橫南望亭丘孤秀聳曾城都是斜川當日境吾老矣寄餘齡
元本題使作彼從毛本
年譜壬戌作王案壬戌二月作


定風波
三月七日沙湖道中遇雨雨具先去同行皆狼狽余獨不覺已而遂晴故作此

莫聽穿林打葉聲何妨吟嘯且徐行竹杖芒鞵輕勝馬誰怕一蓑煙雨任平生　　　料峭春風吹
酒醒微冷山頭斜照卻相迎囘首向來蕭瑟處歸去也無風雨也無晴元本題無字蓑作莎從毛本
毛本蕭瑟作瀟灑
王案壬戌相田至沙湖道中遇雨作


浣溪沙
遊蘄水泉寺蘭西淸寺臨溪溪水流

山下蘭芽短浸溪松閒沙路淨無泥蕭蕭暮雨子規啼　　　誰道人生無再少門前流水尙能西
休將白髮唱黃雞 王案壬戌三月與龐醫遊淸泉寺飮王羲之洗筆泉徜徉蘭溪之上作本集書淸
泉寺詞淸泉寺在蔪水郭門外二里許有王逸少洗筆泉水極甘下臨蘭溪溪水西流


西江月
黃月頃在州春夜行蘄水中過酒家飮酒醉乘至一溪解鞍醉臥覺已曉亂橋上曲肱少休及山攢
擁流水鏘然疑非塵世也書此語橋柱上

照野瀰瀰淺浪橫空隱隱層霄障泥未解玉驄驕我欲醉眠芳草　　　可惜一溪風月莫敎蹋碎
瓊瑤解鞍敧枕綠楊橋杜宇一聲春曉元本題首有公自序云四字毛本題無頃在黃州醉臥流水
鏘然十字攢擁作蔥蘢疑非塵世作不謂人世語作詞隱隱作曖曖層作微風作明一聲作數聲
年譜壬戌三月作


滿江紅
董毅鉞自梓漕得罪罷東鄱陽夫名官川歸過東坡於齊安怪其豐暇自得余問之曰吾再娶柳氏
三而去官吾固不戚戚而憂柳氏不能日忘懷於進退也已而欣然同憂患若處富貴吾是以益安
焉命其侍兒歌其所作滿江紅嗟歎之不足乃次其韻

憂喜相尋風雨過一江春綠巫峽夢至今空有亂山屏簇何似伯鸞攜德耀筆瓢未足淸歡足漸粲
然光彩照階庭生蘭玉　　　幽夢裏傳心曲腸斷處憑他續文君壻知否笑君卑辱君不見周南
歌漢廣天敎夫子休喬木便相將左手抱琴書雲閒宿毛本題無罷官東川余問之七字嗟歎上有
東坡二字毅作義梓作倅過作遇若作如命其侍兒作乃令家僮粲作燦
王案壬戌三月和董鉞又曰董義夫因朱壽昌納交於公不一年以病沒見本集與蔡景繁書中至
公與朱蔡書及滿江紅詞敘均作義夫獨哨徧詞敘作毅夫義略可通毅似兩用之者


哨徧
其東坡陶淵明賦歸去來有詞而無其聲余旣治築雪堂於上人倶笑其陋鄱陽董毅過而悅獨夫
之有卜鄰之意乃取歸去來詞稍加檃括使就聲律以遺毅家歌夫使僮之時相從於東坡釋耒而
和扣牛角之節不亦樂乎之而爲

爲米折腰因酒棄家口體交相累歸去來誰不遺君歸覺從前皆非今是露未晞征夫指予歸路門
前笑語喧童穉嗟舊菊都荒新松暗老吾年今已如此但小窗容膝閉柴扉策杖看孤雲暮鴻飛雲
出無心鳥倦知還本非有意　　　噫歸去來兮我今忘我兼忘世親戚無浪語琴書中有眞味步
翠麓崎嶇泛溪窈窕涓涓暗谷流春水觀草木欣榮幽人自感吾生行且休矣念寓形宇內復幾時
不自覺皇皇欲何之委吾心去留誰計神仙知在何處富貴非吾志但知臨水登山嘯詠自引壺觴
自醉此生天命更何疑且乘流遇坎還止毛本志作願
紀年錄壬戌春以淵明歸去來辭檃括爲哨徧


漁家傲
贈曹光州

些小白鬚何用染幾人得見星星點作郡浮光雖似箭君莫厭也應勝我三年貶　　　我欲自嗟
還不敢向來三郡寍非忝婚嫁事稀年冉冉知有漸千鈞重擔從頭減元本無
王案壬戌六月曹煥來謁爲漁家傲使煥寄其父九章本集弔李臺卿詩敘曹光州演甫以書報其
亾查注曹光州曹煥九章之父王文誥曰本集記朱元經云光州有朱元經道人者百許歲聞其死
故人曹九章適爲光守斂葬之又記神淸洞云蘇轍之壻曹煥文欒城集祭曹演父文云始於朋友
求我婚姻匪我知公我兄實知以上合詩敘觀之皆曹光州名九章字演甫之確證而其子則煥也


定風波
元豐年六日王文甫家酒大醉五七月飮釀白集古句作墨竹詞

雨洗娟娟嫩葉光風吹細細綠筠香秀色亂侵書帙晚簾捲淸陰微過酒尊涼　　　人畫竹身肥
擁腫何用先生落筆勝蕭郞記得小軒岑寂夜廊下月和疏影上東牆毛本題五年作六年娟娟作
涓涓
年譜壬戌飮王文甫家作紀年錄壬戌作詩集查注王齊萬蜀人時寓居武昌縣王文誥曰齊萬字
子辯乃齊愈字文甫之弟其居在武昌之車湖與伍洲相對


洞仙歌
見眉姓朱忘其名年九十歲余七歲時山老尼自言嘗隨其師入蜀主孟宮中一日大熱蜀昶主與
花蕊夫人夜納摩訶池上作一詞朱具涼能記今四十已久人知此之年朱死矣無詞者記但其首
兩句暇日尋味豈洞仙歌令乎乃爲足之云

冰肌玉骨自淸涼無汗水殿風來暗香滿繡簾開一點明月窺人人未寢敧枕釵橫鬢亂　　　起
來攜素手庭戸無聲時見疏星渡河漢試問夜如何夜已三更金波淡玉繩低轉但屈指西風幾時
來又不道流年暗中偷換毛本題無久字云字九十歲作九十餘納涼作起避暑但作獨三更上衍
是字
案公生丙子七歲爲壬午又四十年爲壬戌也


念奴嬌
赤壁懷古

大江東去浪淘盡千古風流人物故壘西邊人道是三國周郞赤壁亂石崩雲驚濤裂岸捲起千堆
雪江山如畫一時多少豪傑　　　遙想公瑾當年小喬初嫁了雄姿英發羽扇綸巾談笑閒強虜
灰飛煙滅故國神遊多情應笑我早生華髮人閒如夢一尊還酹江月毛本崩雲作穿空裂作拍
紀年錄壬戌七月作


又
中秋

憑高眺遠見長空萬里雲無留迹桂魄飛來光射處冷浸一天秋碧玉宇瓊樓乘鸞來去人在淸涼
國江山如畫望中煙樹歷歷　　　我醉拍手狂歌舉杯邀月對影成三客起舞徘徊風露下今夕
不知何夕便欲乘風翻然歸去何用騎鵬翼水晶宮裏一聲吹斷橫笛元本無
王案壬戌八月十五日作


南鄉子
涵輝重九樓呈徐君猷

霜降水痕收淺碧鱗鱗露遠洲酒力漸消風力輭颼颼破帽多情卻戀頭　　　佳節若爲酬但把
淸尊斷送秋萬事到頭都是夢休休明日黃花蝶也愁紀年錄壬戌作


臨江仙
夜飮東坡醒復醉歸來髣髴三更家童鼻息已雷鳴敲門都不應倚杖聽江聲　　　長恨此身非
我有何時忘卻營營夜闌風靜縠紋平小舟從此逝江海寄餘生王案壬戌九月雪堂夜飮醉歸臨
皋作避暑錄子瞻在黃州與數客飮江上夜歸江面際天風露浩然有當其意乃作歌詞所謂小舟
從此逝江海寄餘生者與客大歌數過而散翼日喧傳子瞻夜作此詞挂冠服江邊拏舟長嘯去矣
郡守徐君猷聞之驚且懼以爲州失罪人急命駕往謁則子瞻鼻鼾如雷猶未興也然此語卒傳至
京師裕陵亦聞而疑之


減字木蘭花
人贈徐君猷三侍一嫵卿

嬌多媚殺體柳輕盈千萬態殢主尤賓斂黛含顰喜又瞋　　　徐君樂飮笑謔從伊情意恁臉嫩
膚紅花倚朱闌裹住風元本無


又
勝之

雙鬟綠墜嬌眼橫波眉黛翠妙舞蹁躚掌上身輕意態妍　　　曲窮力困笑倚人旁香喘噴老大
逢歡昏眼猶能子細看元本無


又
慶姬

天眞雅麗容態温柔心性慧響亮歌喉遏住行雲翠不收　　　妙詞佳曲囀出新聲能斷續重客
多情滿勸金卮玉手擎元本無
王案壬戌十二月張商英過黃州會於徐大受席上作春渚紀聞張無盡過黃州徐君猷有四侍人
適張夫人攜其一往壻家爲浴兒之會無盡因戲語云厥有美妾良由令妻公卽續之云道得徵章
鄭趙姓稱孫姜閻齊浴兒於玉潤之家一夔足矣侍坐於冰淸之仄三英粲兮旣暮而張夫人還其
一還乃閻姬也最爲徐所寵


又
贈君家姬猷

柔和性氣雅稱佳名呼懿懿解舞能謳絕妙年中有品流　　　眉長眼細淡淡梳妝新綰髻懊惱
風情春著花枝百態生元本無


又
贈勝之

天然宅院賽了千千幷萬萬說與賢知表德元來是勝之　　　今來十四海裏猴兒奴子是要睹
休癡六隻骰兒六點兒



西江月
送建溪雙井茶谷簾泉與勝之君徐猷家後房陳甚慧麗自敘本貴種也

龍焙今年絕品谷簾自古珍泉雪芽雙井散神仙苖裔來從北苑湯　　　發雲腴釅白琖浮花乳
輕圓人閒誰敢更爭妍鬬取紅窗粉面毛本題作送茶幷谷簾與王勝之
詩集查注茶事雜錄雙井在寍州西三十里黃山谷所居也其南溪心有二井土人汲以造茶爲草
茶第一方輿記谷簾泉在南康府城西泉水如簾布巖而下三十餘派陸羽品其味爲天下第一


菩薩蠻
君猷妓贈徐笙

碧紗微露纖摻玉朱脣漸暖參差竹越調變新聲龍吟徹骨淸　　　夜闌殘酒醒惟覺霜袍冷不
見斂眉人胭脂覓舊痕毛本無題摻作纖次句作一曲雲和湘水綠闌作長惟作頓斂眉作意中闕
脂覓作新啼壓
案四詞皆在黃州作以類編


醉翁操
琅琊幽谷山川奇麗泉鳴空澗若中會翁音醉之把臨聽輒欣然忘旣去而好喜酒歸十餘年奇士
沈遵聞往遊以琴寫其聲曰醉翁操之之節奏疏宕而音指華暢知琴者以爲絕倫然有聲不合又
其聲而無其辭翁雖爲作歌而與琴依楚作醉翁好事者倚其辭以製曲雖詞引亦粗合而琴繩非
也後韻度聲爲詞所約天成三十餘年翁旣捐館舍遵亦沒久矣有廬山玉澗道人特妙於琴恨此
曲譜其聲隺閑之無詞乃而請坡居士以補云東之

琅然淸圜誰彈響空山無言惟翁醉中知其天月明風露娟娟人未眠荷蕢過山前日有心也哉此
賢　　　醉翁嘯詠聲和流泉醉翁去後空有朝吟夜怨山有時而童巓水有時而囘川思翁無歲
年翁今爲飛仙此意在人閒試聽徽外三兩絃元本毛本倶無從後集補
王案壬戌爲崔閑作案詞譜云此本琴曲所以蘇詞不載自辛稼軒編入詞中後遂沿爲詞調今遵
此說補編


卜算子
黃州定慧院居寓作

缺月挂疏桐漏斷人初靜誰見幽人獨往來縹緲孤鴻影　　　驚起卻囘頭有恨無人省揀盡寒
枝不肯棲寂寞沙洲冷元本末句作楓落吳江冷從毛本毛本題作惠州有温都監女頗有色年十
六不肯嫁人聞坡至甚喜毎夜聞坡諷詠則徘徊窗下坡覺而推窗則其女踰牆而去坡從而物色
之日吾當呼王郞與之子爲姻未幾而坡過海女遂卒葬於沙灘側坡囘惠爲賦此詞
王案壬戌十二月作


滿庭芳
長棄州十三年黃人謂之有王官者官黃三王余賦先生因送陳慥來過因爲此

三十三年今誰存者算只君與長江凜然蒼檜霜榦苦難雙聞道司州古縣雲溪上竹隖松窗江南
岸不因送子寍肯過吾邦　　　摐摐疏雨過風林舞破煙葢雲幢願持此邀君一飮空缸居士先
生老矣眞夢裏相對殘釭歌聲斷行人未起船鼓已逢逄毛本題無黃州二字聲作舞
王案癸亥五月陳慥報荊南莊田同王長官來作


水調歌頭
黃州快哉亭贈張偓佺

落日繡簾捲亭下水連空知君爲我新作窗戸溼靑紅長記平山堂上敧枕江南煙雨渺渺沒孤鴻
認得醉翁語山色有無中　　　一千頃都鏡淨倒碧峰忽然浪起掀舞一葉白頭翁堪笑蘭臺公
子未解莊生天籟剛道有雌雄一點浩然氣千里快哉風毛本題作快哉亭作
紀年錄癸亥作王案癸亥六月張夢得營新居於江上築亭公榜曰快哉亭作水調歌頭欒城集黃
州快哉亭記淸河張君夢得謫居齊安卽其廬之西南爲亭以覽覩江流之勝而余兄子瞻名之曰
快哉王文誥曰夢得又字偓佺


蝶戀花
潘臨送大

別酒勸君君一醉淸潤潘郞又是何郞壻記取釵頭新利市莫將分付東鄰子　　　囘首長安佳
麗地三十年前我是風流帥爲向靑樓尋舊事花枝缺處餘名字元本無
案能改齋漫錄載此詞謂是公在黃州送潘邠老省試作疑在癸亥年


醉蓬萊
余謫居黃州三見重九每歲與太守徐君猷會於棲霞樓今年公將去乞郡湖南念此惘然故作是
詞

笑勞生一夢羇旅三年又還重九華髮蕭蕭對荒園搔首賴有多情好飮無事似古人賢守歲歲登
高年年落帽物華依舊　　　此會應須爛醉仍把紫菊紅萸細看重嗅搖落霜風有手栽雙柳來
歲今朝爲我西顧酹羽觴江口會與州人飮公遺愛一江醇酎毛本題作重九上君猷紅作茱
年譜壬戌重九作紀年錄癸亥君猷將去作


好事近
黃猷州送君

紅粉莫悲啼俯仰半年離別看取雪堂坡下老農夫淒切　　　明年春水漾桃花柳岸隘舟楫從
此滿城歌吹看黃州闐咽毛本題無黃州二字
紀年錄癸亥君猷將去作王案此詞乃君猷置家於黃而去故云半年離別也


定風波
王定國歌兒曰柔奴姓宇文氏眉目娟麗善應對家世住京師定國南遷歸余問柔廣南風土應是
不好柔對曰此心安處使是吾鄕因爲綴云詞

常羨人閒琢玉郞天應乞與點酥娘自作淸歌傳皓齒風起雪飛炎海變淸涼　　　萬里歸來年
愈少微笑笑時猶帶嶺梅香試問嶺南應不好卻道此心安處是吾鄕元本題作海南歸贈王定國
侍兒寓娘酥作蘇從毛本毛本應乞與作敎分付年作顏笑時作時時案本集王定國詩集敘云定
國以余故貶海上三年又次韻王鞏南遷初歸詩施注編癸亥詞亦是年之作詩集施注王鞏字定
國文正公旦之孫懿敏公素之子從東坡學爲文東坡下御史獄而定國亦坐累貶賓州監酒梲凡
三年亦幾死而無幽憂憤歎之意張宗橚日柔奴或作寓娘考柳州志王鞏侍兒柔奴與詞敘同


鷓鴣天
林斷山明竹隱牆亂蟬衰草小池塘翻空白鳥時時見照水紅蕖細細香　　　村舍外古城旁杖
藜徐步轉斜陽殷勤昨夜三更雨又得浮生一日涼毛本題作時謫黃州
案公以甲子四月去黃此詞乃六月景事酌編癸亥


十拍子
白酒新開九醖黃花已過重陽身外儻來都似夢醉裏無何卽是鄕東坡日月長　　　玉粉旋烹
茶乳金虀新擣橙香強染霜髭扶翠袖莫道狂夫不解狂狂夫老更狂元本粉誤作塵從毛本毛本
題作暮秋
王案癸亥九月作


南歌子
黃州臘八日飮懷民小閣

衛霍元勳後韋平外族賢吹笙只合在緱山同駕綵鸞歸去趁新年　　　烘暖燒香閣輕寒浴佛
天他時醉畫堂前莫忘故人憔悴老江邊毛本題臘下有月字同作閒
王案癸亥飮張夢得小閣作


滿庭芳
元豐七年四月一日余將去黃移汝留別雪堂鄰里二三君子會李仲覽自江東來別遂書以遺之

歸去來兮吾歸何處萬里家在岷峨百年強半來日苦無多坐見黃州再閏兒童盡楚語吳歌山中
友雞豚社酒相勸老東坡　　　云何當此去人生底事來往如梭待閒看秋風洛水淸波好在堂
前細柳應念我莫翦柔柯仍傳語江南父老時與曬漁蓑毛本題去作自州作洲酒作飮此作遠
紀年錄甲子作王案甲子三月吿下特授檢校尙書水部員外郞汝州團練副使本州安置雪山集
楊元素起爲富川聞先生自黃移汝欲順大江逆西江適筠見子由今富川弟子員李翔要先生道
富川滿庭芳敘所謂會李仲覽自江南來者是


西江月
勝之姑熟再見次前韻

別夢已隨流水淚巾猶裏香泉相如依舊是臞仙人在瑤臺閬苑　　　花霧縈風縹緲歌珠滴水
淸圓蛾眉新作十分妍走馬歸來便面毛本注或刻山谷詞
揮麈後錄徐君猷後房甚盛東坡嘗聞堂上絲竹詞中所謂表德原來字勝之者所最寵也東坡北
歸過南都其人已歸張樂全之子厚之恕矣東坡復見之不覺掩面號勸妾乃顧其徒而大笑東坡
每以語人爲蓄婢之戒案公去黃北歸過姑熟在甲子七月


漁家傲
金陵賞心亭送王勝之龍圖王守金陵視事一日移南郡

千古龍蟠幷虎踞從公一弔興亾處渺渺斜風吹細雨芳草渡江南父老留公住　　　公駕風車
淩彩霧紅鸞驂乘靑鸞馭卻訝此洲名白鷺非吾侶翩然欲下還飛去毛本風車作飛車翩作翻
紀年錄甲子作王案甲子八月與王益柔遊蔣山作詩集施注王勝之名益柔河南人樞密使晦叔
子也抗直尙氣喜論天下事用蔭入官歷知制誥直學士院連守大郡至江寍纔一日移守南郡


浣溪沙
待席上贈楚守田問小鬟

學畫鴉兒正妙年陽城下蔡困嫣然憑君莫唱短因緣　　　霧帳吹笙香嫋嫋霜庭按舞月娟娟
曲終紅袖落雙纏毛本題作贈楚守田待制小鬟


又
一夢江湖費五年歸來風物故依然相逢一醉是前緣　　　遷客不應常眊矂使君爲出小嬋娟
翠鬟聊著小詩纏毛本逢作從
紀年錄戊午贈田楚州小鬟作案戊午公未嘗至楚州己未自徐道楚到湖州任甲子乞常赴南都
再過楚州中閒謫黃五載故次首有一夢五年之語王案謂公過淮上正待問官楚州時改編是詞
於甲子從之王文誥曰待問字仲宣


虞美人
波聲拍枕長淮曉隙月窺人小無情汴水自東流只載一船離恨向西州　　　竹溪花浦曾同醉
酒味多於淚誰敎風鑑在塵涘醖造一場煩惱送人來毛本題作東坡與少游維揚飮別作此詞
王案甲子十一月與秦觀淮上飮別作此詞作於淮上詞意甚明而冷齋夜話以爲維揚飮別者誤
公與
少游未嘗遇於維揚且少游見公金山而歸有公竹西所奇書爲據


行香子
泗過晚歸作與守南山

北望平川野水荒灣共尋春飛步孱顏和風弄袖香霧縈鬟正酒酣時人語笑白雲閒　　　飛鴻
落照相將歸去澹娟娟玉宇淸閒何人無事宴坐空山望長橋上鐙火亂使君還元本無題從毛本
毛本時作適
紀年錄甲子十二月作王案甲子與劉士彥山行晚歸作揮麈後錄東坡自黃州移汝州舟次泗上
偶作詞云何人無事宴坐空山望長橋上鐙火鬧使君還太守劉士彥木出法家山東木強人也聞
之亟謁東坡曰知有新詞學士名滿天下京師便傳在法泗州夜過長橋者徒二年況知州耶切吿
收起勿以示人


如夢令
七年十二月八日浴泗下戲元豐十州雍熙塔闋作如夢令兩此曲本唐莊宗製名憶仙姿嫌如此
其名不雅故改爲夢令莊宗作詞卒章云和門送以爲名云如夢如夢淚出相因取

水垢何曾相受細看兩倶無有寄語揩背人盡日勞君揮肘輕手輕手居士本來無垢毛本題無雨
字


又
自淨方能淨彼我自汗流呀氣寄語澡浴人且共肉身遊戲但洗但洗俯爲人閒一切毛本淨彼作
洗彼
紀年錄甲子作


浣溪沙
元七月四從豐年十二二十日泗州劉倩叔遊南山

細雨斜風作小寒淡煙疏柳媚晴灘入淮淸洛漸漫漫　　　雪沫乳花浮午琖蓼茸嵩筍試春盤
人閒有味是淸歡毛本小作曉茸作芽
紀年錄甲子作王案甲子同劉倩叔遊都梁山作


滿庭芳
年十與達於眉十余七始劉仲往來山今年四逢上淮淺郡中日同遊九相於泗水凍久留晦山舊
歎因滿南話感作庭芳云

三十三年飄流江海萬里煙浪雲帆故人驚怪憔悴老靑衫我自疏狂異趣君何事奔走塵凡流年
盡窮途坐守船尾凍相銜　　　巉巉淮浦外層樓翠壁古寺空巖步攜手林閒笑挽攕攕莫上孤
峰盡處縈望眼雲海相攙家何在因君問我歸夢繞松杉毛本題淮作洛雲海作雲水夢作步
紀年録甲子作案劉仲達名巨年譜作元達


水龍吟
昔謝欲過求海中或謂自然自然海師蓬萊至隔里可到天台有司馬子蓬萊弱水三十萬不闕可
然乃還受微身居赤城名在絳往從之自道於子微白日去子微著忘論七樞一仙坐篇篇年餘終
謂子曰居玉霄峰東蓬百將弟吾望萊嘗眞靈降焉今爲東靑童乃蟬有海君所召脫而去後李鵬
云嘗見微其太白作大賦子於陵之元江謂余有仙風道骨可與神遊八極表豐七年冬余過淮而
湛公在焉童臨然先生梁顏淸徹如二三十許然人有少見者人亦自之善吹鐵笛嘹然有穿雲石
聲作水龍吟裂之乃一首記子微太事歌白之倚其聲而之

古來雲海茫茫道山絳闕知何處人閒自有赤城居士龍蟠鳳翥淸淨無爲坐忘遺照八篇奇語向
玉霄東望蓬萊晻靄有雲駕驂風馭　　　行盡九州四海笑紛紛落花飛絮臨江一見謫仙風采
無言心許八表神遊浩然相對酒酣箕踞待垂天賦就騎鯨路穩約相將去元本無題從毛本毛本
道作蓬翥作舉
年譜甲子作紀年錄甲子冬作


滿庭芳
余謫居黃州年將赴臨作滿庭芳一篇五汝別黃人旣至南都蒙恩放歸陽羨復作一篇

歸去來兮淸溪無底上有千仞嵯峨畫樓東畔天遠夕陽多老去君恩未報空囘首彈鋏悲歌船頭
轉長風萬里歸馬駐平坡　　　無何何處有銀潢盡處天女停校問何事人閒久戲風波顧謂同
來稚子應爛汝腰下長柯靑衫破羣仙笑我千縷挂煙蓑毛本題無謫字州字別上有以字樓作橋
東作？何處有作何處是何事人閒作人閒何事謂作問
紀年錄乙丑作王案乙丑二月吿下仍以檢校尙書水部員外郞團練副使不得簽書公事常州居
住再作滿庭芳詞


南鄕子
州元宿上

千騎試春遊小雨如酥落便收能使江東歸老客遲留白酒無聲滑瀉油　　　飛火亂星毬淺黛
橫波翠欲流不似白雲鄕外冷温柔此去淮南第一州毛本無
案本集泗岸喜題云謫居黃州五年今日離泗州北行岸上聞騾馱鐸聲空籠意亦欣然元豐八年
正月四日書據此則上元至宿州情事適合編乙丑


又
贈用前韻田叔通舞鬟

繡鞅玉鐶遊鐙晃簾疏笑卻收久立香車催欲上還留更且檀脣點杏油　　　花徧六幺毬面旋
迥風帶雪流春入腰肢金縷細輕柔種柳應須柳柳州元本無
王案乙丑四月作


又
用輔韻和道

未倦長卿遊漫舞天歌爛不收不是使君能□世誰留敎有瓊梳脫麝油　　　香粉鏤金毬花豔
紅牋筆欲流從此丹脣幷皓齒淸柔唱徧山東一百州元本無毛本三句作能嬌世必誤毬作裘據
前二闋韻改
案調韻倶同前詞一時之作


漁父
漁父飮誰家去魚蠏一時分付酒無多少醉爲期彼此不論錢數以下四首元本毛本倶無從詩集
補


又
漁父醉蓑衣舞醉裏卻尋歸路輕舟短棹任橫斜醒後不知何處



又
漁父醒春江午夢斷落花飛絮酒醒還醉醉還醒一笑人閒今古



又
漁父笑輕鷗舉漠漠一江風雨江邊騎馬是官人借我孤舟南渡案張志和載復古皆有漁父詞字
句各異菾案三希堂帖公書此詞前二首題作漁父破子是確爲長短句而詞律未收前人亦無之
或公自度曲也從詩集編乙丑


菩薩蠻
買田陽羨吾將老從來不爲溪山好來往一虛舟聊從造物遊　　　有書仍嬾著且漫歌歸去筋
力不辭詩要須風雨時毛本不作只從浩物作隨物外且漫作水調
王案乙丑五月歸宜興作


蝶戀花
雲水縈囘溪上路疊疊靑山環繞溪東注月白沙汀翹宿鷺更無一點塵來處　　　溪叟相看私
自語底事區區苦要爲官去尊酒不空田百畝歸來分取閒中趣毛本題作述懷取作得
王案乙丑五月起知登州將行有懷荊溪作六月吿下復朝奉郞起知登州軍州事


又
過晦之漣水軍贈趙

自古漣漪佳絕地繞郭荷花欲把吳興比倦客塵埃何處洗眞君堂下寒泉水　　　左海門前魚
酒市夜半潮來月下孤舟起傾葢相逢拚一醉雙鳬飛去人千里毛本題無軍字絕作麗魚作酟
王案乙丑十月作以吳興比漣水故有繞郭荷花之句非十月見荷花也


水調歌頭
歐陽忠公嘗問琴詩何者最善答以退文余之聽頴師琴詩公曰此詩固奇麗然非聽琴也深建夫
家善乃聽琵琶詩余然之安章質琵琶者乞爲歌詞余久不作特取退之詞稍加檃括使就聲律以
遺之云

昵昵兒女語鐙火夜微明恩怨爾汝來去彈指淚和聲忽變軒昂勇士一鼓塡然作氣千里不留行
囘首暮雲遠飛絮攪靑冥　　　眾禽裏眞彩鳳獨不鳴躋攀寸步千險一落百尋輕煩子指閒風
雨置我腸中冰炭起坐不能平推手從歸去無淚與君傾毛本題無聽字公曰上有最善二字固作
最怨作冤
王案乙丑十月吿下以禮部郞中召還丙寅遷中書舍人翰林學士此詞無年月可考據續通鑑長
編元祐二年正月章楶爲吏部郞中四月出知越州時楶正在京也因附載於此今從其說編丁卯
詩集杳注楶字質夫浦城人仕至資政殿學士諡莊簡


水龍吟
次韻章質夫楊花詞

似花還似非花也無人惜從敎墜抛家傍路思量卻是無情有思縈損柔腸困酣嬌眼欲開還閉夢
隨風萬里尋郞去處又還被鶯呼起　　　不恨此花飛盡恨西園落紅難綴曉來雨過遺蹤何在
一池萍碎春色三分二分塵土一分流水細看來不是楊花點點是離人淚毛本家作街
案是詞和章楶作仍用王說編丁卯


滿庭芳
香？雕盤寒生冰筯畫堂別是風光主人情重開宴出紅妝膩玉圓搓素頸藕絲嫩新織仙裳歌聲
罷虛檐轉月餘韻尙悠颺　　　人閒何處有司空見慣應謂尋常坐中有狂客惱亂愁腸報道金
釵墜也十指露春筍纖長親曾見全勝宋玉想像賦高唐毛本題作佳人歌聲作雙歌
王案丁卯五月集於王詵西園張宗橚日案西園雅集圖跋此闋當在王都尉晉卿席上爲囀春鶯
作也


西江月
錢待制穆父送

莫歎平齊落落且應去魯遲遲與君各記少年時須信人生如寄　　　白髮千莖相送深杯百罰
休辭拍浮何用酒爲池我已爲君德醉毛本題無穆父二字齊作原
案詩集施注錢勰字穆父以龍圖閣待制知開封府坐奏獄空不實出知越州時元祐三年九月詞
有去魯語當爲是年作編戊辰


定風波
與張子劉叔李陳令舉素余昔野孝公擇楊元於作章會吳興時子野六客詞其卒云見說賢問也
旁有老人星凡十五年再人聚吳分試應過吳興而五人者皆已亾時張仲謀子矣與曹景請作後
方劉文蘇伯固張秉道爲坐客仲謀六詞云客

月滿苕溪照夜堂五星一老鬬光芒十五年閒眞夢裏何事長庚配月獨淒涼　　　綠髮蒼顏同
一醉還是六人吟笑水雲鄕賓主談鋒誰得似看取曹劉今對兩蘇張王案己巳三月吿下除龍圖
閣學士充浙西路兵馬鈐轄知杭州軍州事年譜己巳過吳興作案紀年錄編此入甲寅誤據張子
野作詞年也詩集王注次公曰劉述吳興人施注劉孝叔名述東坡倅杭與孝叔會虎丘吳興六客
堂孝叔其一人也曹輔字子方海陵人元祐三年自太僕丞爲福建轉運判官劉景文名季孫開封
祥符人以左藏副使爲兩浙兵馬都監東坡爲守一見遇以國士表薦之宋詩紀事曹輔字子方華
州人號靜常先生王文誥曰張秉道名弼杭人公屢稱髥張者也張仲謀徐君猷妻舅


點絳脣
己堅巳重九和蘇

我輩情鍾古來誰似龍山宴而今楚甸戲馬餘飛觀　　　顧謂佳人不覺秋強半箏聲遠鬢雲撩
亂愁入參差鴈元本點絳脣有醉漾輕舟月轉烏啼二首毛注倶秦淮海作依宋本刪元本題己作
乙從毛本毛本箏作簫
年譜己巳和蘇伯固紀年錄己巳作


臨江仙
疾愈登望湖樓贈項長官

多病休文都瘦損不堪金帶垂腰望湖樓上暗香飄和風春弄袖明月夜聞蕭　　　酒醒夢囘淸
漏永隱牀無限更潮佳人不見董嬌嬈徘徊花上月空度可憐宵王案庚午正月作詩集王注洪朋
曰望湖樓一名看經樓乾德七年忠懿王錢氏建查注西湖遊覽志樓在昭慶寺前一名先德樓


南歌子
端杭州午

山與歌眉斂波同醉眼流遊人都上十三樓不羨竹西歌吹古揚州　　　菰黍連昌歜瓊彝倒玉
舟誰家水調唱歌頭聲繞碧山飛去晚雲留毛本題作遊賞
西湖志十三閒樓在石佛院東坡守杭日每治事於此


又
古岸開靑葑新渠走碧流會看光滿萬家樓記取他年扶病入西州　　　佳節連梅雨餘生寄葉
舟只將菱角與雞頭更有月明千頃一時留毛本題作湖景和前韻病作路
案公於元祐五年五月五日申三省起請開湖六條狀本傳云取葑田積湖中爲長隄詞賦此事韻
同前首一時作也


減字木蘭花
西湖詩淸藏門前錢塘有僧順所居春塢古淩絡上順常晝臥有二松各有霄花其時騎從過之風
騷其下余爲郡一日屏松然順指落花求韻余賦爲此

雙龍對起白甲蒼髥煙雨裏疏影微香下有幽人晝夢長　　　湖風淸輭雙鵲飛來爭噪晚翠颭
紅輕時上淩霄百尺英毛本題小異上作下
王案庚午五月作冷齋夜話西湖僧淸順字怡然淸苦多佳句東坡亦與遊多唱和


鵲橋仙
七和夕蘇堅

乘槎歸去成都何在萬里江沱漢漾與君各賦一篇詩留織女鴛鴦機上　　　還將舊曲重賡新
韻須信吾儕天放人生何處不兒嬉看乞巧朱樓綵舫元本沱作濤從毛本
王案庚午七月七日和蘇堅


點絳脣庚
午九重

不用悲秋今年身健還高宴江村海甸總作空花觀　　　尙想橫汾蘭菊紛相半樓船遠白雲飛
亂空有年年鴈元本村字下注云一作封毛本題末有再用前韻四字
紀年錄庚午再和蘇堅前年韻王茶庚午九月九日和去歲重九


又
再和送錢公永

莫唱陽關風流公子方終宴秦山禹甸縹緲眞奇觀　　　北望平原落日山銜半孤帆遠我歌君
亂一送西飛鴈案仍和前韻附編


好事近
西湖夜歸

湖上雨晴時秋水半篙初沒朱檻俯窺寒鑑照衰顏華髮　　　醉中吹墮白綸巾溪風漾流月獨
棹小舟歸去任煙波搖兀毛本題作湖上吹作欲搖作飄
王案庚午九月泛湖作


漁家傲
送吉守江郞中

送客歸來鐙火盡西樓淡月涼生暈明日潮來無定準潮來穩舟橫渡口重城近　　　江水似知
孤客恨南風爲解佳人愠莫學時流輕久困頻寄問錢塘江上須忠信元本毛本題吉作台毛本湖
來穩作風未穩
王案庚午五月送江公著赴台州作案詩集辛未有送江公著知吉州詩施注公著字晦叔元祐初
以近臣薦通判陳州入爲太學太常傳士出守廬陵元符閒知泉州建中靖國初知虔州未幾除廣
東轉運判官提點湖南刑獄京西轉運判官據此公著末爲台守台當作吉形近而誤今從詩編辛
未


浣溪沙
雪頷霜髥不自驚更將翦綵發春榮羞顏未醉已先赬　　　莫唱黃雞幷白髮且呼張丈喚殷兄
有人歸去欲卿卿元本題作公守湖辛未上元日作會於伽藍中時長老法惠在坐人有獻翦綵花
者甚奇謂有初春之興作浣溪沙二首因寄袁公濟毛本丈作友


又
料峭東風翠幕驚云何不飮對公榮水晶盤瑩玉鱗赬　　　花影莫孤三夜月朱顏未稱五年兄
翰林子墨主人卿 年譜辛未作王案辛未遊伽藍院寄袁轂詩集施注袁公濟名轂四明人時倅杭
後知處州


又
葉送涥老

陽羨姑蘇已買田相逢誰信是前緣莫敎便唱水如天　　　我作洞霄君作守白頭相對故依然
西湖知有幾同年毛本無
案詩集辛未正月有與葉涥老侯敦夫張秉道同相視新河次韻詩詞當亦是時作施注涥老温叟
字


西江月
雲院寶眞覺賞瑞香

公子眼花亂發老夫鼻觀先通領巾飄下瑞香風驚起謫仙春夢　　　后土祠中玉蕊蓬萊殿後
鞓紅此花淸絕更纖穠把酒何人心動元本淸絕作靑色從毛本毛本題無寶雲院三字
王案辛未二月詔下以翰林學士承旨召還罷杭州任三月和曹輔龍山眞覺院瑞香花詩再作西
江月詞詩集查住咸涥臨安志北山寶雲寺乾德二年錢氏建舊名千光王寺雍熙二年改今額武
林梵志寶雲寺在寶雲山下卽瑪瑙寺東空園也西湖遊覽志龍山稍北爲玉廚山舊有眞覺院


又
坐客見復韻和次

小院朱闌幾曲重城畫鼓三通更看微月轉光風歸去香雲入夢　　　翠袖爭浮大白皁羅半插
斜紅鐙花零落酒花穠妙語一時飛動王案辛未三月又次韻


又
用前戲曹子方坐客云瑞香爲紫丁香遂以此再韻曲證之辨

怪此花枝怨泣託君詩句名通憑將草木記吳風繼取相如雲夢　　　點筆袖沾醉墨謗花面有
慙紅知君卻是爲情穠怕見此花撩動元本題無坐客下十六字從毛本
王案辛未三月又用前韻


木蘭花令
次玉馬中韻

知君仙骨無寒暑千載相逢猶旦暮故將別語惱佳人欲看棃花枝上雨　　　落花巳逐迥風去
花本無心鶯自訴明朝歸路下塘西不見鶯啼花落處元本題中誤作仲迥風作風從毛本毛本欲
作要
王案辛未三月馬瑊賦木蘭花令送別再和瑊詞詩集查注黃山谷年譜馬瑊茌平人玉照新志東
坡先生知杭州馬中玉瑊爲浙漕東坡被召赴闕中玉席閒作詞曰來時吳會猶殘暑去日武林春
已暮欲知遺愛感人深麗淚多於江上雨歡情未舉眉先聚別酒多斟君莫訴從今寍忍看西湖擡
眼盡成腸斷處東坡和之


虞美人
送馬中玉

歸心正似三春草試著萊衣小橘懷幾日向翁開懷祖已瞋文度不歸來　　　禪心已斷人閒愛
只有平交在笑論瓜葛一枰同看取靈光新賦有家風元本無題從毛本
案中玉元祐五年改兩肵路提刑是時或去官寍親故詞有橘懷懷祖等語公答中玉詩云靈運子
孫倶得鳳亦謂其父也


臨江仙
父送錢穆

一別都門三改火天涯蹋盡紅塵依然一笑作春温無波眞古井有節是秋筠　　　惆悵孤帆連
夜發送行淡月微雲尊前不用翠眉顰人生如逆旅我亦是行人毛本無題
詩集施注錢穆父元祐初拜中書舍人遷給事中知開封出守越州歸從班再知開封案穆父罷越
守北歸在辛未春是詞當送之於過杭時也


八聲甘州
寄子參寥

有情風萬里卷潮來無情送潮歸問錢塘江上西興浦口幾度斜暉不用思量今古俯仰昔人非誰
似東坡老白首忘機　　　記取西湖西畔正春山好處空翠煙霏算詩人相得如我與君稀約他
年東還海道願謝公雅志莫相違西州路不應囘首爲我沾衣毛本春作暮
案漁隱叢話東坡別參寥長短句有情風萬里卷潮來云云其詞石刻後東坡自題云元祐六年三
月三日余以東坡年譜考之元祐匹年知杭州六年召爲翰林學士承旨則長短句蓋此時作也據
編辛未詩集施注僧道潛字參寥於潛人能文章尤喜爲詩坡守錢塘卜智果精舍居之坡南遷當
路亦捃其詩語謂有刺譏得罪反初服


西江月
蘇州林子中席上作交代

昨夜扁舟京口今朝馬首長安舊官何物對新官只有湖山公案　　　此景百年幾變箇中下語
千難使君才氣卷波瀾與把新詩判斷元本無題從毛本毛本夜作日對作與
咸涥臨安志元祐六年二月召軾爲翰林承旨是月癸巳天章閣待制林希自潤州移知杭州案題
云交代當作於是時蘇州疑杭州之誤東都事略林希字子中元祐初爲祕書少監改集賢修撰知
蘇州久之以天章閣待制知杭州


臨江仙
未離至潤別張弻道辛杭秉

我勸髥張歸去好從來自已忘情塵心消盡道心平江南與塞北何處不堪行　　　俎豆庚桑眞
過矣憑君說與南榮願聞吳越報豐登君王如有問結襪賴王生王案辛未四月作


木蘭花令
次歐公西湖韻

霜餘已失長淮闊空聽潺潺淸潁咽佳人猶唱醉翁詞四十三年如電抹　　　草頭秋露流珠滑
三五盈盈還二八與余同是識翁人惟有西湖波底月元本無題從毛本毛本潁作瀨
王案辛未五月到闕八月吿下除龍圖閣學士知潁州軍州事到潁州遊西湖聞唱木蘭花令詞歐
陽修所遺也和韻六一詞西湖南北煙波闊風裏絲簧聲韻咽舞餘裙帶緣雙垂酒入香顋紅一抹
杯深不覺琉璃滑貪看六幺花十八明朝車馬各東西惆悵畫橋風與月


減字木蘭花
二月十五日夜與趙德麟小酌聚星堂

春庭月午搖蕩香醪光欲舞步轉迥廊半落梅花婉娩香　　　輕煙薄霧總是少年行樂處不似
秋光只與離人照斷腸毛本題作春月煙作風
年譜壬申正月作紀年錄壬申二月作侯鯖錄元祐七年正月東坡先生在汝陰州堂前梅花大開
月色軒霽先生王夫人日春月色勝如秋月色秋月色令人慘悽春月色令人和悅何如召趙德麟
輩來飮此花下先生大喜日吾不知子能詩耶此眞詩家語耳遂相召與二歐飮用是語作減字木
蘭花詩集施注趙景貺字令畤以承議郞簽書判官在東坡潁州幕府公謂其吏事通敏文采俊麗
志節端亮議論英發旣力薦於朝又爲著說改字德麟


滿江紅
作懷子由

淸潁東流愁來送征鴻去翮情亂處靑山白浪萬重千曡孤負當年林下語對牀夜雨聽蕭瑟恨此
生長向別離中彫華髮　　　一尊酒黃河側無限事從頭說相看怳如昨許多年月衣上舊痕餘
苦淚眉閒喜氣占黃色便與君池上覓殘春花如雪元本無題怳如下脫昨字並從毛本毛本次句
作愁目斷孤帆明滅情亂作宦遊語作憶彫作添占亦作添
王案壬申二月作


浣溪沙
芍藥櫻桃兩鬭新名園高會送芳辰洛陽初夏廣陵春　　　紅玉半開菩薩面丹砂穠點柳枝脣
尊前還有箇中人毛本題作揚州賞芍藥櫻桃
王案壬申二月吿下以龍圖閣學士充淮南東路兵馬鈐轄知揚州軍州事四月賞芍藥櫻桃作


減字木蘭花
會无咎之隨齋主人汲五月二十四日於中漬白芙蓉坐客翛然無復有泉置大盆病暑意

囘風落景散亂東牆疏竹影滿坐淸微入袖寒泉不溼衣　　　夢囘酒醒百尺飛瀾鳴碧井雪灑
冰麾散落佳人白玉肌毛本無
紀年錄壬申作


生查子
送蘇伯固

三度別君來此別眞遲暮白盡老髭鬚明日淮南去　　　酒罷月隨人淚溼花如霧後月送君時
夢繞湖邊路毛本題作訴別後月五字作後夜逐君還
案詩集並載此詞編壬申


靑玉案
方韻伯歸吳中和賀囘送固

三年枕上吳中路遣黃犬隨君去若到松江呼小渡莫驚鴛鷺四橋盡是老子經行處　　　輞川
圖上看春暮常記高人右丞句作箇歸期天已許春衫猶是小蠻針線曾溼西湖雨陽春白雪作姚
志道詞毛本題末有故居二字犬作耳鴛作鷗
案伯固於己巳年從公杭州至壬申三年未歸故首句云然王案壬申八月詔以兵部尙書召還


戚氏
玉龜山東皇靈姥統羣仙絳闕岧嶤翠房深迥倚霏煙幽閒志蕭然金城千里鎖嬋娟當時穆滿巡
狩翠華曾到海西邊風露明霽鯨波極目勢浮輿葢方圓正迢迢麗日玄圃淸寂瓊草芉緜
　　　爭解繡勒香韉鸞輅駐蹕八馬戲芝田瑤池近畫樓隱隱翠鳥翩翩肆華筵閒作脆管鳴絃
宛若帝所鈞天稚顏皓齒綠髮方瞳圓極恬淡高妍　　　盡倒瓊壺酒獻金鼎藥固大椿年縹緲
飛瓊妙舞命雙成奏曲醉留連雲璈韻響瀉寒泉浩歌暢飮斜月低河漢漸綺霞天際紅深淺動歸
思迥首塵寰爛漫遊玉輦東還杏花風數里響鳴鞭望長安路依稀柳色翠點春妍毛本調下注云
此詞詳敘穆天子西王母事世不知所謂遂謂非東坡作李端叔跋云東坡在中山宴席閒有歌戚
氏調者坐客言調美而詞不典以請於公公方觀山海經卽敘其事爲題使妓再歌之隨其聲塡寫
歌竟篇就纔點定五六字而已元本姥作？毛本作嫓從歷代詩餘岧嶤作苕蕘從毛本毛本脆字
脫顏作頭元本並誤今從歷代詩餘毛本綺作倚迥首首誤兮
王案癸酉八月吿下公以兩學士充河北西路安撫使兼馬步軍都總管出知定州軍州事甲戌正
月聞歌者歌戚氏方論穆天子事因依其聲成戚氏詞老學庵筆記東坡先生在中山作戚氏樂府
詞最得意幕客李端叔跋三百四十餘字敘述甚備願刻石傳後爲定武盛事會謫去不果今乃不
載集中至有立論排詆以爲非公作者識眞之難如此哉


歸朝歡
和蘇伯堅固

我夢扁舟浮震澤雪浪搖空千頃白覺來滿眼是廬山倚天無數開靑壁此生長接淅與君同是江
南客夢中遊覺來淸賞同作飛梭擲　　　明日西風還挂席唱我新詞淚沾臆靈均去後楚山空
澧陽蘭芷無顏色君才如夢得武陵更在西南極竹枝詞莫傜新唱誰謂古今隔毛本傜誤作搖
王？甲戌閏四月吿下落端明殿學士兼翰林侍讀學士依前左朝奉郞知英州軍州事又吿下降
充左承議郞仍知英州又吿下合敘復日不得與敘仍知英州六月吿下落左承議郞責授建昌軍
司馬惠州安置七月達九江與蘇堅別作


木蘭花令
造口夜雨寄子由才宿聞叔

梧桐葉上三更雨驚破夢魂無覓處夜涼枕簟已知秋更聽寒蛩促機杼　　　夢中歷歷來時路
猶在江亭醉歌舞尊前必有問君人爲道別來心與緒元本無題從毛本
案辛棄疾書江西造口壁詞有鬱孤臺下淸江水語地當在贛州詞爲南遷時作


浣溪沙
年二卜三日與叔歸紹聖元十月程鄉令侯晉善簿譚汲同遊大雲寺野飮松下仍設松黃湯此闋
余作近釀酒名之日萬家春葢嶺南萬戸酒也

羅襪空飛洛浦塵錦袍不見謫仙人攜壺藉草亦天眞　　　玉粉輕黃千歲藥雪花浮動萬家春
醉歸江路野梅新元本藥作蘂從毛本毛本題小譌人作神
紀年錄甲戌遊大雲作王案八月吿下落建昌軍司馬貶寧遠軍節度副使仍惠州安置十月到貶
所遊大雲寺作本集與程正輔書侯晉叔實佳士頗有文采氣節恐兄歸闕此人不當遺也歸善縣
志大雲寺在邑治西八十里


臨江仙
惠州前韻改

九十日春都過了貪忙何處追遊三分春色一分愁雨翻榆莢陣風轉柳花毬　　　我與使君皆
白首休誇年少風流佳人斜倚合江樓水光都眼淨山色總眉愁毛本無題後闋云閬苑先生須自
責蟠桃動是千秋不知人世苦厭求東皇不拘束肯爲使君留
案公以紹聖元年十月至惠州此詞當是次年乙亥春作毛本異文所謂前韻者也


殢人嬌
贈朝雲

白髮蒼顏正是維摩境界空方丈散花何礙朱脣筯點更髻鬟生彩這些箇千生萬生只在
　　　好事心腸著人情態閒窗下斂雲凝黛明朝端午待學紉蘭爲佩尋一首好詩要書裙帶元
本無題采誤作菜從毛本毛本待字脫
王案乙亥五月作


西江月
玉骨那愁瘴霧冰姿自有仙風海仙時遣探芳叢倒挂綠毛幺鳳　　　素面常嫌粉涴洗妝不褪
脣紅高情已逐曉雲空不與棃花同夢毛本題作梅花常作翻詞注日惠州梅花上珍禽日倒挂子
似綠毛鳳而小
王案丙子十月梅開作漁隱叢話冷齋夜話云東坡在惠州作梅詞時侍兒朝雲新亾其寓意爲朝
雲作也


減字木蘭花
耳己卯儋春詞

春牛春杖無限春風來海上便丐春工染得桃紅似肉紅　　　春幡春勝一陣春風吹酒醒不似
天涯捲起楊花似雪花毛本題作立春丐作與
紀年錄己卯立春日作王案丁丑四月責授瓊州別駕昌化軍安置戊寅立春日作減字木蘭花詞
案王說卽謂此詞云戊寅者誤也


鷓鴣天
出兒素陳公密侍娘歌紫玉簫曲勸老人酒老人飮盡賦此爲詞

笑撚紅梅嚲翠翹揚州十里最妖嬈夜來綺席親曾見撮得精神滴滴嬌　　　嬌後眼舞時腰劉
郞幾度欲魂消明朝酒醒知何處腸斷雲閒紫玉簫元本鷓鴣天自西塞山邊一首毛注考是黃山
谷作今刪去元本題素娘作素姐從毛本毛本梅作牙
王案元符三年庚辰五月吿下仍以瓊州別駕廉州安置七月遷舒州團練副使永州居住十一月
復朝奉郞提舉成都玉局觀在外州軍任便居住十二月抵韶州陳公密出素娘佐酒爲賦鷓鴣天
詞


東坡樂府卷三不編年
眉山蘇軾子瞻


水龍吟
小溝東接長江柳隄葦岸連雲際煙村瀟灑人閒一鬨漁樵早市永晝端居寸陰虛度了成何事但
絲蓴玉藕珠秔錦鯉相留戀又經歲　　　因念浮丘舊侶慣瑤池羽觴沈醉靑鸞歌舞銖衣搖曳
壺中天地飄墮人閒步虛聲斷露寒風細抱素琴獨向銀蟾影裏此懷難寄元本無


又
露寒煙冷蒹葭老天外征鴻寥唳銀河秋晚長門鐙悄一聲初至應念瀟湘岸遙人靜水多菰米□
望極平田徘徊欲下依前被風驚起　　　須信衡陽萬里有誰家錦書遙寄萬重雲外斜行橫陣
纔疏又綴仙掌月明石頭城下影搖寒水念征衣未擣佳人拂杵有盈盈淚元本無毛本題作詠鴈
重作里


滿庭芳
蝸角虛名蠅頭微利算來著甚乾忙事皆前定誰弱又誰強且趁閒身未老須放我些子疏狂百年
裏渾敎是醉三萬六千場　　　思量能幾許憂愁風雨一半相妨又何須抵死說短論長幸對淸
風皓月苔茵展雲幕高張江南好千鍾美酒一曲滿庭芳毛本題作或注警悟須作儘


永遇樂
天末山橫半空簫鼓樓觀高起指點裁成東風滿院總是新桃李綸巾羽扇一尊飮罷目送斷鴻千
里攬淸歌餘音不斷縹緲尙縈流水　　　年來自笑無情何事猶有多情遺思綠鬢朱顏悤悤拚
了卻記花前醉明年春到重尋幽夢應在亂鶯聲裏拍闌干斜陽轉處有誰共倚案是闋又見葉夢
得石林詞元本無毛本題作眺望


雨中花慢
邃院重簾何處惹得多情愁對風光睡起酒闌花謝蝶亂蜂忙今夜何人吹笙北嶺待月西廂空悵
望處一株紅杏斜倚低牆　　　羞顏易變傍人先覺到處被著猜防誰信道些兒恩愛無限淒涼
好事若無閒阻幽歡卻是尋常一般滋味就中香美除是偷嘗元本無


又
嫩臉羞蛾因甚化作行雲卻返巫陽但有寒鐙孤枕皓月空牀長記當初乍諧雲雨便學鸞凰又豈
料正好三春桃李一夜風霜　　　丹靑□畫無言無笑看了漫結愁腸襟袖上猶存殘黛漸減餘
香一自醉中忘了柰何酒後思量算應負你枕前珠淚萬點千行元本無


一叢花
初春病起

今年春淺臘侵年冰雪破春妍東風有信無人見露微意柳際花邊寒夜縱長孤衾易暖鐘鼓漸淸
圓　　　朝來初日半銜山樓閣淡疏煙遊人便作尋芳計小桃杏應已爭先衰病少悰疏慵自放
惟愛日高眠毛本悰作情


三部樂
美人如月乍見掩暮雲更增妍絕算應無恨安用陰晴圓缺嬌甚空只成愁待下牀又嬾未語先咽
數日不來落盡一庭紅葉　　　今朝置酒強起問爲誰減動一分香雪何事散花卻病維摩無疾
郤低眉慘然不答唱金縷一聲怨切堪折便折且惜取年少花發毛本題作情景年少作少年


無愁可解
國工花日新作越調解愁洛陽劉几伯壽聞作天詠以而悅之戲俚語之詞下傳爲幾於此雖免乎
愁猶有達者龍丘子猶笑之所解也若夫遊於自然而託於不得已人樂亦樂人愁亦愁彼且惡乎
解哉乃反其詞作無愁可解云

光景百年看便一世生來不識愁味問愁何處來更開解箇甚底萬事從來風過耳何用不著心裏
你喚做展卻眉頭便是達者也則恐未　　　此理本不通言何曾道歡遊勝如名利道卽渾是錯
不道如何卽是這裏元無我與你甚喚做物情之外若須待醉了方開解時問無酒怎生醉毛本題
小有譌異頭字脫卽作則
風月堂詩話劉伯壽洛陽九老之一也築室嵩出玉華峰下號玉華庵主避暑錄話劉几在神宗時
與范蜀公重定大樂洛陽花品曰狀元紅爲一時之冠樂工花日新能爲新聲汴妓？懿以色著祕
監致仕劉伯壽精音律熙寍中几攜花日新就郜懿？賞花歡詠乃撰此曲


賀新郞
乳燕飛華屋悄無人桐陰轉午晚涼新浴手弄生綃白團扇扇手一時似玉漸困倚孤眠淸熟簾外
誰來推繡戸枉敎人夢斷瑤臺曲又郤是風敲竹　　　石榴半吐紅巾蹙待浮花浪蕊都盡伴君
幽獨穠豔一枝細看取芳心千重似束又恐被秋風驚綠若待得君來向此花前對酒不忍觸共粉
淚兩簌簌毛本題作余倅杭日府？湖中高會羣妓畢集惟秀蘭不來營將督之再三乃？僕問其
故答日沐浴倦臥忽有扣門聲急起詢之乃營將崔督也整妝趨命不覺稍遲時府僚有屬意於蘭
者兒其不來恚恨不已云必有私事秀蘭含淚力辯而僕亦從旁冷語陰爲之解府僚終不釋然也
適權花開盛秀蘭以一枝藉手獻坐中府僚愈怒責其不恭秀蘭進退無據但低首垂淚而已僕乃
作一曲名賀新涼令秀蘭歌以侑觴聲容妙絕府僚大悅劇飮而罷案此說出古今詞話


哨徧
睡起畫堂銀蒜押簾珠幕雲垂地初雨歇洗出碧羅天正溶溶養花天氣一霎暖風迥芳草榮光浮
動捲皺銀塘水方杏靨勻酥花鬚吐繡園林排比紅翠見乳燕捎蝶過繁枝忽一線鑪香逐遊絲晝
永人閒獨立斜陽晚來情味　　　便乘興攜將佳麗深入芳菲裏撥胡琴語輕攏慢撚總伶俐看
緊約羅裙急趣檀板霓裳入破驚鴻起顰月臨眉醉霞橫臉歌聲悠揚雲際任滿頭紅雨落花飛漸
鳷鵲樓西玉蟾低尙徘徊未盡歡意君看今古悠悠浮幻人閒世這些百歲光陰幾日三萬六千而
巳醉鄕路穩不妨行但人生要適情耳毛本題作春詞元本總伶俐作總利浮幻作浮宦從毛本毛
本排比紅翠作翠紅排比落花飛下衍墜字


木蘭花令
元宵似是歡遊好何況公庭民訟少萬家遊賞上春臺十里神仙迷海島　　　平原不似高陽傲
促席雍容陪語笑坐中有客最多情不惜玉山拚醉倒元本無


又
經旬未識東君信一夕薰風來解愠紅綃衣薄麥秋寒綠綺韻低梅雨潤　　　瓜頭緣染山光嫩
弄色金桃新傅粉日高慵捲水晶簾猶帶春醪紅玉困元本無


又
高平四面開雄壘三月風光初覺媚園中桃李使君家城上亭臺遊客醉　　　歌翻楊柳金尊沸
飮散憑闌無限意雲深不見玉關遙草細山重殘照裏元本無


西江月
聞道雙銜鳳帶不妨單著鮫綃夜香知與阿誰燒悵望水沈煙裊　　　雲鬢風前綠卷玉顏醉裏
紅潮莫敎空度可憐宵月與佳人共撩



又
重九

點點樓頭細雨重重江外平湖當年戲馬會東徐今日淒涼南浦　　　莫恨黃花未吐且敎紅粉
相扶酒闌不必看茱萸俯仰人閒今古



華胥引
平時十月幸蘭湯玉甃瓊梁五家車馬如水珠璣滿路旁　　　翠華一去掩方牀獨留煙樹蒼蒼
至今淸夜月依前過繚牆毛本調作華淸弓題作感舊蘭作蓮前作舊


蘇幕遮
詠選仙圖

暑籠晴風解愠雨後餘淸暗襲衣裾潤一局選仙逃暑困笑指尊前誰向靑霄近　　　整金盆輪
玉筍鳳駕鸞車誰敢爭先進重五休言升最緊縱有碧油到了輸堂印湘煙錄鄭氏書目有骰子選
格漢官儀彩選新彩選文武彩選元豐官制彩選慶曆彩選圖尋仙彩選選仙格選佛圖


烏夜啼
莫怪歸心速西湖自有蛾眉若見故人須細說白髮倍當時　　　小鄭非常強記二南依舊能詩
更有鱸魚堪切膾兒輩莫敎知毛本題作寄遠速上有甚字


臨江仙
詩句端來磨我鈍鈍錐不解生鋩歡顏爲我解冰霜酒闌淸夢覺春草滿池塘　　　應念雪堂坡
下老昔年共採芸香功成名遂早還鄕囘車來過我喬木擁千章毛本題作贈送端作揣


又
送玉緘

忘卻成都來十載因君未免思量憑將淸淚灑江陽故山知好在孤客自悲涼　　　坐上別愁君
未見歸來欲斷無腸殷勤且更盡離觴此身如傳舍何處是吾鄕



又
夜到揚上作州席

尊酒何人懷李白草堂遙指江東珠簾十里捲香風花開花謝離恨幾千重　　　輕舸渡江連夜
到一時驚笑衰容語音猶自帶吳儂夜闌對酒依舊夢魂中毛本花謝作花又謝對酒作柑對處


又
冬夜夜寒冰合非畫堂明月侵幃靑釭明滅照悲啼靑釭挑欲盡粉淚裛還垂　　　未盡一尊先
掩淚歌聲半帶淸悲情聲兩盡莫相違欲知腸斷處梁上暗塵飛



又
贈王友道

誰道東陽都瘦損凝然點漆精神瑤林終自隔風塵試看披鶴氅仍是謫仙人　　　省可淸言揮
玉麈眞須保器全眞風流何似道家純不應同蜀客惟愛卓文君元本無


又
昨夜渡江何處宿望中疑是秦淮月明誰起笛中哀多情玉謝女相逐過江來　　　雲雨未成還
又散思量好事難諧憑陵急槳兩相催想伊歸去後應似我情懷元本無


漁家傲
送張元康省親秦州

一曲陽關情幾許知君欲向秦川去白馬皁貂留不住囘首處孤城不見天霏霧　　　到日長安
花似雨故關楊柳初飛絮漸見鞾刀迎夾路誰得似風流膝上王文度元本題末有或作秦亭四字
毛本題康作唐霏作霖


又
臨水縱橫囘晚鞚歸來轉覺情懷動梅笛煙中聞幾弄秋陰重西山雪淡雲凝凍　　　美酒一杯
誰與共尊前舞雪狂歌送腰跨金魚旌旆擁將何用只堪妝點浮生夢元本無


定風波
重陽括牧之詩杜

與客攜壺上翠微江涵秋影鴈初飛塵世難逢開口笑年少菊花須插滿頭歸　　　酩酊但酬佳
節了雲嶠登臨不用怨斜暉古往今來誰不老多少牛山何必更沽衣元本題作重陽從毛本
杜牧九日齊安登高詩江涵秋影應初飛與客攜壺上翠微塵世難逢開口笑菊花須插滿頭歸但
將酩酊酬佳節不用登臨歎落暉古往今來只如此牛山何必淚沾衣


又
莫怪鴛鴦繡帶長腰輕不勝舞衣裳薄倖只貪遊冶去何處垂楊繫馬恣輕狂　　　花謝絮飛春
又盡堪恨斷絃塵管伴啼妝不信歸來但自看怕見爲郞憔悴卻羞郞毛本題作感舊


又
詠紅梅

好睡慵開莫厭遲自憐冰臉不時宜偶作小紅桃杏色閒雅尙餘孤瘦雪霜姿　　　休把閒心隨
物態何事酒生微暈沁瑶肌詩老不知梅格在吟詠更看綠葉與靑枝



南鄕子
永雪透香肌姑射仙人不似伊濯錦江頭新樣錦非宜故著尋常淡薄衣　　　暖日下重幃春睡
香凝索起遲曼倩風流緣底事當時愛被西眞喚作兒毛本題作有感


又
荔支雙

天與化工知賜得衣裳總是緋毎向華堂深處見憐伊兩箇心腸一片兒　　　自小便相隨綺席
歌筵不暫離苦恨人人分拆破東西怎得成雙似舊時毛本拆作析


又
集句

寒玉細凝膚吳融淸歌一曲倒金壺鄭谷冶葉倡條徧相識李商隱爭如豆蔻花梢二月初杜牧
　　　年少卽須臾白居易芳時偷得醉工夫白居易羅帳細垂銀燭背韓偓歡娛豁得平生俊氣無杜牧


又
悵望送春杯杜牧漸老逢春能幾囘杜甫花滿楚城愁遠別許渾傷懷何況淸絲急管催劉禹錫
　　　吟斷望鄕臺李商隱萬里歸心獨止來許渾景物登臨閒始見杜牧徘徊一寸相思一寸灰
李商隱


又
何處倚闌千杜牧絃管高樓月正圓杜牧胡蝶夢中家萬里崔塗依然老去愁來強自寬杜甫
　　　明鏡借紅顏李商隱須著人閒比夢閒韓愈蠟燭半籠金翡翠李商隱更闌繡被焚香獨自
眠李商隱右三首元本無注從毛本


菩薩蠻
夕朝門作七天上

畫檐初挂彎彎月孤光未滿先憂缺遙認玉簾鉤天孫梳洗樓　　　佳人言語好不願求新巧此
恨固應知願人無別離毛本題作新月遙作還


又
七夕

風迥仙馭雲開扇更闌月墮星河轉枕上夢魂驚曉來疏雨零　　　相逢雖草草長共天難老終
不羨人閒人閒日似年毛本馭雲二字闕墮作墜來作檐日作夜


又
城隅靜女何人見先生日夜歌彤管誰識蔡姬賢江南顧彥先　　　先生那久困湯沐須名郡惟
有謝夫人從來是擬倫毛本題作有寄是作見


又
繡簾高捲傾城出鐙前瀲灩橫波溢皓齒發淸歌春愁入翠蛾　　　悽音休怨亂我已無腸斷遺
響下淸虛纍纍一串珠毛本題作歌妓愁作山我已二句作我已先偷玩梅萼月窗虛


又
囘文

落花閒院春衫薄薄衫春院閒花落遲日恨依依依依恨日遲　　　夢囘鶯舌弄弄舌鶯囘夢郵
便問人羞羞人問便郵



又
火雲凝汗揮珠顆顆珠揮汗凝雲火瓊暖碧紗輕輕紗碧暖瓊　　　暈顋嫌枕印印枕嫌顋暈閒
照晚妝殘殘妝晚照閒毛本題作夏景囘文


又
嶠南江淺紅梅小小梅紅淺江南嶠窺我向疏籬籬疏向我窺　　　老人行卽到到卽行人老離
別惜殘枝枝殘惜別離毛本題作囘文


又
囘文時閨四怨

翠鬟斜幔雲垂耳耳垂雲幔斜鬟翠春晩睡昏昏昏昏睡晚春　　　細花棃雪墜墜雪棃花細顰
淺念誰人人誰念淺顰毛本題作囘文春閨怨


又
柳庭風靜人眠晝晝眠人靜風庭柳香汗薄衫涼涼衫薄汗香　　　手紅冰椀藕藕椀冰紅手郞
笑藕絲長長絲藕笑郞毛本題作囘文夏閨怨二椀字俱作腕


又
井桐雙照新妝冷冷妝新照雙桐井羞對井花愁愁花井對羞　　　影孤憐夜永永夜憐孤影樓
上不宜秋秋宜不上樓毛本題作囘文秋閨怨桐作梧秋作愁


又
雪花飛暖融香頰頰香融暖飛花雪欺雪任單衣衣單任雪欺　　　別時梅子結結子梅時別歸
不恨開遲遲開恨不歸毛本題作囘文冬閨怨


又
娟娟侵鬢妝痕淺雙顰相媚彎如翦一瞬百般宜無論笑與啼　　　酒闌思翠被特故騰騰地生
怕促歸輪微波先泥人元本無


又
詠足

塗香莫惜蓮承步長愁羅襪淩波去只見舞迥風都無行處蹤　　　偷穿宮樣穩並立雙趺困纖
妙說應難須從掌上看元本無


又
玉鐶墜耳黃金飾輕衫罩體香羅碧緩步困春醪春融臉上桃　　　花鈿從委地誰與郞爲意長
愛月華淸此時憎月明元本無


浣溪沙
重九

珠檜絲杉冷欲霜山城歌舞助淒涼且餐山色飮湖光　　　共挽朱轓留半日強揉靑蕊作重陽
不知明日爲誰黃毛本題作九月九日二首


又
霜鬢眞堪插拒霜哀絃危柱作伊涼暫時流轉爲風光　　　未遣淸尊空北海莫因長笛賦山陽
金釵玉腕瀉鵝黃元本哀作衰從毛本毛本題作和前韻


又
傅粉郞君又粉奴莫敎施粉與施朱自然冰玉照香酥　　　有客能爲神女賦憑君送與雪兒書
夢魂東去覓桑榆毛本題作有感


又
詠橘

菊暗荷枯一夜霜新苞綠葉照林光竹離茅舍出靑黃　　　香霧噀人驚半破淸泉流齒怯初嘗
吳姬三日手猶香



又
道字嬌訛語未成未應春閣夢多情朝來何事綠鬟傾　　　綵索身輕長趁燕紅窗睡重不聞鶯
困人天氣近淸明毛本題作春情語作苦


又
桃李溪邊駐畫輪鷓鴣聲裏倒淸尊夕陽雖好近黃昏　　　香在衣裳妝在臂水連芳草月連雲
幾時歸去不銷魂毛本題作春情時作人


又
四面垂楊十里荷問云何處最花多畫樓南畔夕陽過　　　天氣乍涼人寂寞光陰須得酒消磨
且來花裏聽笙歌毛本題作荷花過作和


又
怪見眉閒一點黃詔書催發羽書忙從敎嬌淚洗紅妝　　　上殿雲霄生羽翼論兵齒頰帶風霜
歸來衫袖有天香毛本題作有贈怪作惟


又
梅庭老上黨送赴學官

門外東風雪灑裾山頭囘首望三吳不應彈鋏爲無魚　　　上黨從來天下脊先生元是古之儒
時平不用魯連書毛本題上黨作潞州


又
端午

輕汗微微透碧紈明朝端午浴芳蘭流香漲膩滿晴川　　　綵線輕纏紅玉臂小符斜挂綠雲鬟
佳人相見一千年



又
徐邈能中酒聖賢劉伶席地幕靑天潘郞白璧爲誰連　　　無可柰何新白髮不如歸去舊靑山
恨無人借買山錢毛本題作感舊


又
傾蓋相逢勝白頭故山空復夢松楸此心安處是菟裘　　　賣劍買牛吾欲老乞漿得酒更何求
願爲同舍宴春秋毛本題作自適吾作眞同作辭


又
炙手無人傍屋頭蕭蕭晩雨脫梧楸誰憐季子敝貂裘　　　顧我已無當世望似君須向古人求
歲寒松柏肯驚秋毛本題作寓意和前韻


又
畫隼橫江喜再遊老魚跳檻識淸謳流年未肯付東流　　　黃菊籬邊無悵望白雲鄕裏有温柔
挽囘霜鬢莫敎休毛本題作卽事


又
入袂輕風不破塵玉簪犀璧醉佳辰一番紅粉爲誰新　　　團扇不堪題往事新絲那解繫行人
酒闌滋味似殘春元本風作飄從毛本毛本題作端午不堪作只堪


又
風捲珠簾自上鉤蕭蕭亂葉報新秋獨攜纖手上高樓　　　缺月向人舒窈窕三星當戸照綢繆
香生霧縠見纖柔毛本題作新秋


又
子漁父云西塞山邊白鳥飛桃花流水鱖魚肥玄眞　　　靑蒻笠綠蓑衣斜風細雨不須歸此語
妙絕恨莫能歌者故增數語令以浣溪沙歌之

西塞山邊白鷺飛散花洲外片帆微桃花流水鱖魚肥　　　自庇一身靑篛笠相隨到處綠蓑衣
斜風細雨不須歸元本無題從毛本毛本注云或刻黃山谷


又
方響

花滿銀塘水漫流犀槌玉板奏涼州順風環佩過秦樓　　　遠漢碧雲輕漠漠今宵人在鵲橋頭
一聲敲徹絳河秋元本無


又
幾共查棃到雪霜一經題品便生光木奴何處避雌黃　　　北客有來初未識南金無價喜新嘗
含滋嚼句齒牙香元本無


又
山色橫侵蘸暈霞湘川風靜吐寒花遠林屋散尙啼鴉　　　夢到故園多少路酒醒南望隔天涯
月明千里照平沙元本無


又
晚菊花前斂翠蛾挼花傳酒緩聲歌柳枝團扇別離多　　　擁髻淒涼論舊事曾隨織女度銀梭
當年今夕柰愁何元本無毛本題作重陽


南歌子
日薄花房綻風和麥浪輕夜來微雨洗郊坰正是一年春好近淸明　　　已改煎茶火猶調入粥
餳使君高會有餘淸此樂無聲無味最難名毛本題作晚春


又
師唱誰家曲宗風嗣阿誰借君拍板與門搥我也逢場作戲莫相疑　　　溪女方偷眼山僧莫皺
眉郤愁彌勒下生遲不見老婆三五少年時元本題作冷齋夜話東坡鎭錢塘無日不在西湖嘗攜
妓謁大通禪師大通？於色東坡作長短句令妓歌之毛本略同皺作眨
詩集查注杭州淨慈寺善本禪師賜號大通襌師冷齋夜話仲殊和詞日解舞淸平樂如今說向誰
紅鑪片雪上鉗鎚打就金毛獅子也堪疑木女明開眼泥人暗皺眉蟠桃巳是著花遲不向東風一
笑待何時


又
紫陌尋春去紅塵拂面來無人不道看花囘惟見石榴新蕊一枝開　　　冰簟堆雲髻金尊灩玉
醅綠陰靑子莫相催留取紅巾千點照池臺毛本題作暮春


又
笑怕薔薇罥行憂寶瑟僵美人依約在西廂祇恐暗中迷路認餘香　　　午夜風翻幔三更月到
牀簟紋如水玉肌涼何物與儂歸去有殘妝毛本題作有感


又
寸恨誰云短綿綿豈易裁半年眉綠未曾開明月好風閒處是人猜　　　春雨消殘凍温風到冷
灰尊前一曲爲誰囘留取曲終一拍待君來毛本題作感舊囘作哉


又
楚守周豫出舞鬟

紺綰雙蟠髻雲敧小偃巾輕盈紅臉小腰身曡鼔忽催花拍鬭精神　　　空闊輕紅歇風和約柳
春蓬山才調最淸新勝似纏頭千錦共藏珍毛本題舞鬟下有因作二首贈之六字


又
琥珀裝腰佩龍香入領巾只應飛燕是前身共看剝蔥纖手舞凝神　　　柳絮風前轉梅花雪裏
春鴛鴦翡翠兩爭新但得周郞一顧勝珠珍毛本題作同前


又
雲鬢裁新綠霞衣曳曉紅待歌凝立翠筵中一朶彩雲何事下巫峰　　　趁拍鸞飛鏡囘身燕漾
空莫翻紅袖過簾櫳怕被楊花句引嫁東風元本無毛本題作舞妓


又
見說東園好能消北客愁雖非吾土且登樓行盡江南南岸此淹留　　　短日明楓纈淸霜暗菊
毬流年囘首付東流憑仗挽囘潘鬢莫敎秋元本無


江城子
銀濤無際捲蓬瀛落霞明暮雲平曾見靑鸞紫鳳下層城二十五絃彈不盡空感慨惜離情
　　　蒼梧煙水斷歸程捲霓旌爲誰迎空有千行流淚寄幽貞舞罷魚龍雲海晚千古恨入江聲
案是闋又見石林詞元本無


又
墨雲拖雨過西樓水東流晚煙收柳外殘陽囘照動簾鉤今夜巫山眞箇好花未落酒新篘
　　　美人微笑轉星眸月華羞捧金甌歌扇縈風吹散一春愁試問江南諸伴侶誰似我醉揚州
元本無毛本篘作芻


又
膩紅勻臉襯檀脣晚妝新暗傷春手撚花枝誰會兩眉顰連理帶頭雙□□留待與箇中人
　　　淡煙籠月繡簾陰畫堂深夜沈沈誰道□□□繫得人心一自綠窗偷見後便憔悴到如今
元本無


蝶戀花
花褪殘紅靑杏小燕子飛時綠水人家繞枝上柳綿吹又少天涯何處無芳草　　　牆裏鞦韆牆
外道牆外行人牆裏佳人笑笑漸不聞聲漸悄多情卻被無情惱毛本題作春景小作子


又
代人贈別

一顆櫻桃樊素口不要黃金祗要人長久學畫鴉兒猶未就眉閒已作傷春皺　　　撲蝶西園隨
伴走花落花開漸解相思瘦破鏡重來人在否章臺折盡靑靑柳毛本題作佳人二要字俱作愛閒
作尖來作圓


又
春事闌珊芳草歇客裏風光又過淸明節小院黃昏人憶別落紅處處聞啼鴂　　　咫尺江山分
楚越目斷魂銷應是音塵絕夢破五更心欲折角聲吹落梅花月元本無毛本題作離別


又
同安生日放魚取金光明經救魚事

泛泛東風初破五江柳微黃萬萬千千縷佳氣鬱蔥來繡戸當年江上生奇女　　　一琖壽觴誰
與舉三箇明珠膝上王文度放盡窮鱗看圉圉天公爲下曼陀雨元本無
本集金光明經跋云同安郡君王氏諱閏之字季章又祭文云致奠於亾妻同安郡君王氏二十七
娘之靈鳴呼昔通義君沒不待年嗣爲兄弟莫如君賢王文誥曰君生於慶厤八年戊子乃通義君
堂妹也


又
記得畫屛初會遇好夢驚囘望斷高唐路燕子雙飛來又去紗窗幾度春光暮　　　那日繡簾相
見處低眼佯行笑整香雲縷斂盡春山羞不語人前深意難輕訴元本無


又
昨夜秋風來萬里月上屛幃冷透人衣袂有客抱衾愁不寐那堪玉漏長如歲　　　羇舍留連歸
計未夢斷魂消一枕相思淚衣帶漸寛無別意新書報我添憔悴元本無


又
玉枕冰寒消暑氣碧簟紗廚向午朦朧睡鶯舌惺忪如會意無端畫扇驚飛起　　　雨後初涼生
水際人面桃花的的遙相似眼看紅芳猶抱蕊叢中已結新蓮子元本無


又
雨霰疏疏經潑火巷陌鞦韆猶未淸明過杏子梢頭香蕾破淡紅褪白胭脂涴　　　苦被多情相
折挫病緒厭厭渾似年時箇繞徧迴廊還獨坐月籠雲暗重門鎖元本無


又
蝶懶鶯慵春過半花落狂風小院殘紅滿午醉未醒紅日晚黃昏簾幕無人捲　　　雲鬢鬅鬆眉
黛淺總是愁媒欲訴誰消遣未信此情難繫絆楊花猶有東風管元本無


減字木蘭花
雲鬟傾倒醉倚闌干風月好憑仗相扶誤入仙家碧玉壺　　　連天衰草下走湖南西去道一舸
姑蘇便逐鴟夷去得無毛本題作寓意下作不


又
西湖食茘支

閩溪珍獻過海雲帆來似箭玉坐金盤不貢奇葩四百年　　　輕紅釅白雅稱佳人纖手擘骨細
肌香恰是當年十八娘毛本醲作釀
本集次韻曾仲錫承議食蜜潰生茘支詩攀條與立新名字兒女稱呼恐不經自注俗有十八娘茘
支


又
送趙令

春光亭下流水如今何在也歲月如梭白首相看擬柰何　　　故人重見世事年來千萬變官況
闌珊慚愧靑松守歲寒



又
曉來風細不會鵲聲來報喜卻羡寒梅先覺春風一夜來　　　香牋一紙寫盡囘紋機上意欲卷
重開讀徧千囘與萬囘毛本題作得書


又
天台舊路應恨劉郎來又去別酒頻傾忍聽陽關弟四聲　　　劉郎未老懷戀仙鄉重得到只恐
因循不見而今勸酒人毛本題作送別而作如


又
琵琶絕藝年紀都來十一二撥弄幺絃未解將心指下傳　　　主人瞋小欲向春風先醉倒已屬
君家且更從容等待他毛本題作贈小鬟琵琶紀作記春作東


又
雪

雲容皓白破曉玉英紛似織風力無端欲學楊花更耐寒　　　相如未老梁苑猶能陪俊少莫惹
閒愁且折江梅上小樓毛本題作雪詞雲作雪


又
玉房金蕊宜在玉人纖手裏淡月朦朧更有微微弄袖風　　　温香熟美醉慢雲鬟垂兩耳多謝
春工不是花紅是玉紅



又
以大琉璃杯勸王翁仲

海南奇寶鑄出團圑如栲栳曾到崑崙乞得山頭玉女盆　　　絳州王老百歲癡頑推不倒海口
如門一派黃流已電奔毛本無


又
琴

神閒意定萬籟收聲天地靜玉指冰絃未動宮商意已傳　　　悲風流水寫出寥寥千古意歸去
無眠一夜餘音在耳邊元本無


又
銀箏旋品不用纏頭千尺錦妙思如泉一洗閒愁十五年　　　爲公少止起舞屬公公莫起風裏
銀山擺撼魚龍我自閒元本無


又
鶯初解語最是一年春好處微雨如酥草色遙看近卻無　　　休辭醉倒花不看開人易老莫待
春囘顚倒紅英閒綠苔元本無


又
江南遊女問我何年歸得去雨細風微兩足如霜挽紵衣　　　江亭夜語喜見京華新樣舞蓮步
輕飛遷客今朝始是歸元本無


行香子
茶詞

綺席纔終歡意猶濃酒闌時高興無窮共誇君賜初拆臣封看分香餅黃金縷密雲龍　　　鬬贏
一水功敵千鍾覺涼生兩腋淸風暫留紅袖少卻紗籠放笙歌散庭館靜略從容毛本題下注云密
雲龍茶名極爲甘馨宋廖正一字明略晚登蘇東坡之門公大奇之時黃秦晁張號蘇門四學士東
坡待之厚每來必令侍妾朝雲取密雲龍家人以此知之一日又命取密雲龍家人謂是四學士窺
之乃廖明略也


又
三入承明四至九卿問儒生何辱何榮金張七葉紈綺貂纓無汗馬事不獻賦不明經　　　成都
卜肆寂寞君平鄭子眞巖谷躬耕寒灰炙手人重人輕除竺乾學得無念得無名毛本題作寓意儒
作書


又
淸夜無塵月色如銀酒斟時須滿十分浮名浮利虛苦勞神歎隙中駒石中火夢中身　　　雖抱
文章開口誰親且陶陶樂盡天眞幾時歸去作箇閒人對一張琴一壺酒一溪雲毛本題作述懷虛
作休


又
病起小集

昨夜霜風先入梧桐渾無處囘避衰容問公何事不語書空但一囘醉一囘病一囘慵　　　朝來
庭下飛英如霰似無言有意催儂都將萬事付與千鍾任酒花白眼花亂燭花紅毛本題作秋興昨
作涼朝作秋飛英如霰作光陰如箭催作傷


點絳脣
閒倚胡牀庾公樓外峰千朶與誰同坐明月淸風我　　　別乘一來有唱應須和還知麼自從添
箇風月平分破元本無毛本題作杭州


又
紅杏飄香柳含煙翠拖金縷水邊朱戸門掩黃昏雨　　　燭影搖風一枕傷春緒歸不去鳳樓何
處芳草迷歸路元本無毛本注云或刻賀方囘


皂羅特髻
采菱拾翠算似此佳名阿誰消得采菱拾翠稱使君知客千金買采菱拾翠更羅裙滿把珍珠結采
菱拾翠正髻鬟初合　　　眞箇采菱拾翠但深憐輕拍一雙子采菱拾翠繡衾下抱著俱香滑采
菱拾翠待到京尋覓毛本題作采菱拾翠子作手


虞美人
定場賀老今何在幾度新聲攺怨聲坐使舊聲闌俗耳只知繁手不須彈　　　斷絃試問誰能曉
七歲文姬小試敎彈作輥雷聲應有開元遺老淚緃橫毛本題作琵琶怨作新


又
落花已作風前舞又送黃昏雨曉來庭院半殘紅惟有遊絲千丈裊晴空　　　殷勤花下重攜手
更盡杯中酒美人不用斂歌眉我亦多情無柰酒闌時案是闋又見石林詞元本無


又
冰肌自是生來瘦那更分飛後日長簾幕望黃昏及至黃昏時候轉消魂　　　君還知道相思苦
怎忍抛奴去不辭迢遞過關山只恐別郎容易見郞難元本無


又
深深庭院淸明過桃李初紅破柳絲搭在玉闌干簾外瀟瀟微雨做輕寒　　　晚睛臺榭增明媚
已拚花前醉更闌人靜月侵廊獨自行來行去好思量元本無


又
持杯遙勸天邊月願月圓無缺持杯更復勸花枝且願花枝長在莫離披　　　持杯月下花前醉
休問榮枯事此歡能有幾人知對酒逢花不飮待何時元本無


如夢令
爲向東坡傳語人在玉堂深處別後有誰來雪壓小橋無路歸去歸去江上一犂春雨毛本題作有
寄玉作畫


又
手種堂前桃李無限綠陰靑子簾外百舌兒驚起五更春睡居士居士莫忘小橋流水毛本題作春
思


又
題淮山樓

城上層樓疊巘城不淸淮古汴舉手揖吳雲人與暮天俱遠魂斷魂斷後夜松江月滿元本無


阮郞歸
綠槐高柳咽新蟬薰風初入絃碧紗窗下水沈煙棋聲驚晝眠　　　微雨過小荷翻榴花開欲然
玉盆纖手弄淸泉瓊珠碎卻圓毛本題作初夏卻作又


又
梅花

暗香浮動月黃昏堂前一樹春東風何事入西鄰兒家常閉門　　　雪肌冷玉容眞香顋粉未勻
折花欲寄嶺頭人江南日暮雲元本末字作春複韻與毛本同注云一作雲據攺毛本題作集句梅
花嶺作隴


訴衷情
海棠珠綴一重重淸曉近簾櫳胭脂誰與勻淡偏向臉邊濃　　　看葉嫩惜花？意無窮如花似
葉歳歲年年共占春風毛本題作海棠注云或刻晏同权


又
小蓮初上琵琶絃彈破碧雲天分明繡閣幽恨都向曲中傳　　　膚瑩玉鬢梳蟬綺窗前素娥今
夜故故隨人似鬬嬋娟毛本題作琵琶女


謁金門
秋帷裏長漏伴人無寐低玉枕涼輕繡被一番秋氣味　　　曉色又侵窗祗窗外雞聲初起聲斷
幾聲還到耳已明聲未已毛本題作秋夜元本無初字從毛本


又
秋池閣風傍曉庭簾幕霜葉未衰吹未落半驚鴉喜鵲　　　自笑浮名情薄似與世人疏略一片
懶心雙懶腳好敎閒處著毛本題作秋興元本無似字從毛本


又
今夜雨斷送一年殘暑坐聽潮聲來別浦月眀何處去　　　孤負金尊綠醑來歲今宵圓否酒醒
夢囘愁幾許夜闌還獨語毛本題作秋感月明作明朝


1好事近
煙外倚危樓初見遠鐙明滅卻跨玉虹歸去看洞天星月　　　當時張范風流在況一尊浮雪莫
問世閒何事與剱頭微吷元本無


天仙子
走馬探花花發未人與化工俱不易千囘來繞百囘看蜂作婢鶯爲使榖雨淸明空屈指　　　白
髮盧郞情未已一夜翦刀收玉蕊尊前還對斷腸紅人有淚花無意明日酒醒應滿地毛本無


翻香令
金鑪猶暖麝煤殘惜香更把寶釵翻重聞處餘熏在這一番氣味勝從前　　　背人偷蓋小蓬山
更將沈水暗同然且圖得氤氲久爲情深嫌怕斷頭煙元本題下注曰此詞蘇次言傳於伯固家云
老人自製腔名


桃源憶故人
華胥夢斷人何處聽得鶯啼紅樹幾點薔薇香雨寂寞閒庭戸　　　暖風不解留花住片片著人
無數樓上望春歸去芳草迷歸路毛本調名作虞美人影題作暮春


調笑令
應效韋物體

漁父漁父江上微風細雨靑蓑黃蒻裳衣紅酒白魚暮歸歸暮歸暮長笛一聲何處元本毛本三首
俱誤合爲一案韋詞亦作二首據攺元本暮歸作歸暮從毛本


又
歸鴈歸鴈飮啄江南南岸將飛卻不盤桓塞外春來苦寒寒苦寒苦藻荇欲生且住元本苦寒作寒
苦從毛本毛本桓作旋


荷花媚
霞苞電荷碧天然地別是風流標格重重靑蓋下千嬌照水好紅紅白白　　　每悵望明月淸風
夜甚低迷不語天邪無力終須故船兒去淸香深處住看伊顏色案元本題作湖州賈耘老小妓號
雙荷葉蓋涉雙荷葉詞誤衍毛本題作荷花電作霓悵作恨


占春芳
紅杏了夭桃盡獨自占春芳不比人閒蘭麝自然透骨生香　　　對酒莫相忘似佳人兼合明光
只憂長笛吹花落除是寜王元本無


一斛珠
洛城春晚垂楊亂掩紅樓半小池輕浪紋如篆燭下花前曾醉離歌宴　　　自惜風流雲雨散關
仙有限情無限待君重見尋芳伴爲說相思目斷西樓燕元本無案一斛珠卽醉落魄毛本分列仍
之


意難忘
花擁鴛房記駞肩髻小約鬢眉長輕身翻燕舞低語囀鶯簧相見處便難忘肯親度瑤觴向夜闌歌
翻郢曲帶換韓香　　　別來音信難將似雲收楚峽雨散巫陽相逢淸有在不語意難量些箇事
斷人腸怎禁得恓惶待與伊移根換葉試又何妨元本無毛本題作妓館







*** END OF THE PROJECT GUTENBERG EBOOK 東坡樂府 ***


    

