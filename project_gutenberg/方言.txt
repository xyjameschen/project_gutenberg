*** START OF THE PROJECT GUTENBERG EBOOK 方言 ***




Produced by Jane Wu




　　輶軒使者絕代語釋別國方言第一
黨，曉，哲，知也。楚謂之黨，（黨朗也，解寤貌。）或曰曉，齊宋之間謂之哲。

　　虔，儇，慧也。（謂慧了。音翾。）秦謂之謾，（言謾詑也。詑大和反。謾
莫錢反，又亡山反。）晉謂之●，（音悝，或莫佳反。）宋楚之間謂之倢，（言
便倢也。）楚或謂之●。（他和反，亦今通語。）自關而東趙魏之間謂之黠，或
謂之鬼。（言鬼視也。）

　　娥，●，（音盈。）好也。秦曰娥，（言娥娥也。）宋魏之間謂之●，（言
●●也。）秦晉之間凡好而輕者謂之娥。自關而東河濟之間謂之媌，（今關西人
亦呼好為媌，莫交反。）或謂之姣。（言姣潔也，音狡。）趙魏燕代之間曰姝，
（昌朱反，又音株，亦四方通語。）或曰妦。（言妦容也。音蜂。）自關而西秦
晉之故都曰妍。（秦舊都，今扶風雍丘也。晉舊都，今太原晉陽縣也。其俗通呼
好為妍，五千反。妍一作忏。）好，其通語也。

　　烈，枿，餘也。（謂烈餘也。五割反。）陳鄭之間曰枿，晉衛之間曰烈，秦
晉之間曰肄，（音謚，傳曰夏肄是屏。）或曰烈。

　　台，胎，陶，鞠，養也。（台猶頤也。音怡。）晉衛燕魏曰台，陳楚韓鄭之
間曰鞠，秦或曰陶，汝潁梁宋之間曰胎，或曰艾。（爾雅云艾養也。）

　　憮，（亡輔反。）●，（音淹。）憐，牟，愛也。韓鄭曰憮，晉衛曰●，（●
憸多意氣也。）汝潁之間曰憐，宋魯之間曰牟，或曰憐。憐、通語也。

　　，憮，矜，悼，憐，哀也。（亦憐耳，音陵。）齊魯之間曰矜，陳楚之
間曰悼，趙魏燕代之間曰，自楚之北郊曰憮，秦晉之間或曰矜，或曰悼。

　　咺，（香遠反。）唏，（虛几反。），（音的，一音灼。）怛，痛也。凡
哀泣而不止曰咺，哀而不泣曰唏。於方：則楚言哀曰唏；燕之外鄙，（鄙，邊邑
名。）朝鮮洌水之間，（朝鮮今樂浪郡是也。洌水在遼東，音烈。）少兒泣而不
止曰咺。（少兒猶言小兒。）自關而西秦晉之間，凡大人少兒泣而不止謂之唴，
（丘尚反。）哭極音絕亦謂之唴。平原謂啼極無聲謂之唴，（音亮，今關西
語亦然。）楚謂之噭咷，（叫逃兩音。字或作，音求。）齊宋之間謂之喑，（音
蔭。）或謂之惄。（奴歷反。）

　　悼惄悴，憖，傷也。（詩曰不憖遺一老，亦恨傷之言也。憖，魚吝反。）自
關而東汝潁陳楚之間通語也。汝謂之惄，秦謂之悼，宋謂之悴，楚潁之間謂之憖。

　　慎，濟，●，惄，溼，桓，憂也。（●者，憂而不動也。作念反。）宋魏或
謂之慎，或曰●。陳楚或曰溼，或曰濟。自關而西秦晉之間或曰惄，或曰溼。自
關而西秦晉之間，凡志而不得，欲而不獲，高而有墜，得而中亡，謂之溼，（溼
者失意潛沮之名。沮一作阻。）或謂之惄。

　　鬱，悠，懷，惄，惟，慮，願，念，靖，慎，思也。晉宋衛魯之間謂之鬱悠。
（鬱悠，猶鬱陶也。）惟，凡思也；慮，謀思也；願，欲思也；念，常思也。東
齊海岱之間曰靖；（岱，太山。）秦晉或曰慎，凡思之貌亦曰慎，（謂感思者之
容。）或曰惄。

　　敦，豐，厖，（鴟離。）●，（音介。）幠，（海狐反。）般，（般桓。）
嘏，（音賈。）奕，戎，京，奘，（在朗反。）將，大也。凡物之大貌曰豐。厖，
深之大也。東齊海岱之間曰●，或曰幠。宋魯陳衛之間謂之嘏，或曰戎。秦晉之
間凡物壯大謂之嘏，或曰夏。秦晉之間凡人之大謂之奘，或謂之壯。燕之北鄙齊
楚之郊或曰京，或曰將。皆古今語也，（語聲轉耳。）初別國不相往來之言也，
今或同。而舊書雅記故俗語，不失其方，（皆本其言之所出也。雅，爾雅也。）
而後人不知，故為之作釋也。（釋詁釋言之屬。）

　　假，（音駕。）●，（古格字。）懷，摧，詹，戾，艐，（古屆字。）至也。
邠唐冀兗之間曰假，或曰●。（邠，今在始平漆縣。唐，今在太原晉陽縣。）齊
楚之會郊（兩境之間。）或曰懷。摧，詹，戾，楚語也。（詩曰先祖于摧，六日
不詹，魯侯戾止之謂也。此亦方國之語，不專在楚也。）艐，宋語也。皆古雅之
別語也，（雅謂風雅。）今則或同。

　　嫁，逝，徂，適，往也。自家而出謂之嫁，由女而出為嫁也。逝，秦晉語也。
徂，齊語也。適，宋魯語也。往，凡語也。

　　謾台，（蠻怡二音。）脅鬩，（呼隔反。）懼也。燕代之間曰謾台，齊楚之
間曰脅鬩。宋衛之間凡怒而噎噫，（噎謂憂也。噫央媚反。）謂之脅鬩。（脅鬩
猶鬩也。）南楚江湘之間謂之嘽咺。（湘，水名，今在零陵。咺音香遠反。）

　　虔，劉，慘，●，殺也。（今關西人呼打為●，音廩，或洛感反。）秦晉宋
衛之間謂殺曰劉，晉之北鄙亦曰劉。秦晉之北鄙，燕之北郊，翟縣之郊，謂賊為
虔。（今上黨潞縣即古翟國。）晉魏河內之北謂●曰殘，楚謂之貪。南楚江湘之
間謂之欺。（言欺●難猒也。）

　　亟，憐，憮，●，愛也。東齊海岱之間曰亟。（詐欺也。）自關而西秦晉之
間凡相敬愛謂之亟，陳楚江淮之間曰憐，宋衛邠陶之間曰憮，或曰●。（陶唐，
晉都處。）

　　眉，梨，耋，鮐，老也。東齊曰眉，（言秀眉也。）燕代之北鄙曰梨，（言
面色似凍梨。）宋衛兗豫之內曰耋，（八十為耋，音絰。）秦晉之郊，陳兗之會
曰耇鮐。（言背皮如鮐魚。耇音垢。）

　　脩，駿，融，繹，尋，延，長也。陳楚之間曰脩，海岱大野之間曰尋（大野，
今高平鉅野。）宋衛荊吳之間曰融。自關而西秦晉梁益之間凡物長謂之尋。周官
之法度廣為尋，（度謂絹帛橫廣。）幅廣為充。（爾雅曰緇廣充幅。）延，永長
也。凡施於年者謂之延，施於眾長謂之永。（各隨事為義。）

　　允，，（音諶。）恂，（音荀。）展，諒，（音亮。）穆，信也。齊魯之
間曰允，燕代東齊曰，宋衛汝穎之間曰恂，荊吳淮汭之間曰展（汭，水口也，
音芮。）西甌毒屋黃石野之間曰穆。（西甌駱越別種也。音嘔。其餘皆未詳所在。）
眾信曰諒，周南召南衛之語也。

　　碩，沈，巨，濯，訏，敦，夏，于，大也。（訏亦作芋，音義同耳。香于反。）
齊宋之間曰巨，曰碩。凡物盛多謂之寇。（今江東有小鳧，其多無數，俗謂之寇
也。）齊宋之郊，楚魏之際曰夥。（音禍。）自關而西秦晉之間凡人語而過謂之
●，（于果反）或曰僉。東齊謂之劍，或謂之弩。弩猶怒也。陳鄭之間曰敦，荊
吳揚甌之郊曰濯，中齊西楚之間曰訏。（西楚，謂今汝南彭城。）自關而西秦晉
之間凡物之壯大者而愛偉之謂之夏，周鄭之間謂之嘏。（音賈。）郴，齊語也。
（洛含反。）于，通詞也。

　　牴，（觸牴）●，（音致。）會也。雍梁之間曰牴，秦晉亦曰牴。凡會物謂
之●。

　　華，荂，也。（荂亦華別名，音誇。）齊楚之間或謂之華，或謂之荂。

　　墳，地大也。青幽之間凡土而高且大者謂之墳。（即大陵也。）

　　張小使大謂之廓，陳楚之間謂之摸。（音莫。）

　　嬛，（火全反。）蟬，●，（音剡。）撚，（諾典反。）未，續也。楚曰嬛。
蟬，出也。（別異義。）楚曰蟬，或曰未及也。

　　●，（古蹋字，他匣反。）●，（逍遙。）●，（音拂。）跳也。楚曰●。
（敕厲反，亦中州語。）陳鄭之間曰●，楚曰蹠。自關而西秦晉之間曰跳，或曰
●。

　　躡，郅，（音質。）跂，（音企。）●，（格亦訓來。）躋，（濟渡。）●，
（踊躍。）登也。自關而西秦晉之間曰躡，東齊海岱之間謂之躋，魯衛曰郅，梁
益之間曰●，或曰跂。

　　逢，逆，迎也。自關而東曰逆，自關而西或曰迎，或曰逢。

　　撏，（常含反。）攓，（音蹇。）摭，（盜蹠。）挻，（羊羶。）取也。南
楚曰攓，陳宋之間曰摭，衛魯揚徐荊衡之郊曰撏。（衡，衡山，南岳名，今在長
沙。）自關而西秦晉之間凡取物而逆謂之，（音饌。）楚部或謂之挻。

　　餥，（音非。）●，（音昨。）食也。陳楚之內相謁而食麥饘謂之餥，（饘
糜也。音旃。）楚曰●。凡陳楚之郊南楚之外相謁而飧，（畫飯為飧。謁請也。）
或曰●，或曰●。（音黏。）秦晉之際，河陰之間曰●（惡恨反。）●。（五恨
反。今馮翊郃陽河東龍門是其處也。）此秦語也。（今關西人呼食欲飽為●●。）

　　釗，薄，勉也。（相勸勉也。居遼反。）秦晉曰釗，或曰薄。故其鄙語曰薄
努，猶勉努也。（如今人言努力也。）南楚之外曰薄努，自關而東周鄭之間曰
釗，（沉湎。）齊魯曰勗茲。（勗亦訓勉也。）

　　輶軒使者絕代語釋別國方言第二
●，（錯眇反。）嫽，（洛夭反。）好也。青徐海岱之間曰●，或謂之嫽。（今
通呼小姣潔喜好者為嫽●。）好，凡通語也。

　　朦，（忙紅反。）厖，（鴟●。）豐也。自關而西秦晉之間凡大貌謂之朦，
或謂之厖；豐，其通語也。趙魏之郊燕之北鄙凡大人謂之豐人。燕記曰：豐人杼
首。杼首，長首也。楚謂之，（音序。）燕謂之杼。燕趙之間言圍大謂之豐。
（謂度圍物也。）

　　娃，（烏佳反。）嫷，（諾過反。）窕，（途了反。）豔美也。吳楚衡淮之
間曰娃，南楚之外曰嫷，（言婑嫷也。）宋衛晉鄭之間曰豔，陳楚周南之間曰窕。
自關而西秦晉之間凡美色或謂之好，或謂之窕。故吳有館娃之宮，秦有●娥之臺。
（皆戰國時諸侯所立也。●音七。）秦晉之間美貌謂之娥，（言娥娥也。）美狀
為窕，（言閑都也。）美色為豔，（言光豔也。）美心為窈。（言幽靜也。）

　　奕，偞容也。自關而西凡美容謂之奕，或謂之偞。（奕偞皆輕麗之貌，偞音
葉。）宋衛曰偞，陳楚汝潁之間謂之奕。

　　●，（音綿，下作●，音字同耳。）鑠，（舒灼反。）盱，（香于反。）揚，
●，（音滕。）雙也。南楚江淮之間曰●，或曰●。好目謂之順，（言流澤也。）
●（●黑也。）瞳之子謂之●。（言●邈也。）宋衛韓鄭之間曰鑠。（言光明也。）
燕代朝鮮洌水之間曰盱，（謂舉眼也。）或謂之揚。（詩曰美目揚兮是也。此本
論雙耦，因廣其訓，復言目耳。）

　　魏，（羌箠反。）笙，揫，（音遒。）摻，（素檻反。）細也。自關而西秦
晉之間凡細而有容謂之魏，（魏魏小成貌。）或曰徥。（言徥●也。度皆反。）
凡細貌謂之笙斂物而細謂之揫，或曰摻。

　　●，（言瑋也。）渾，（們渾肥滿也。狐本反。）●，（●呬充壯也。匹
四反。），（音壤。）●，（恪膠反。）泡，（音庖。）盛也。自關而西秦晉
之間語也。陳宋之間曰●，（●●麤大貌。）江淮之間曰泡，（泡肥洪張貌。）
秦晉或曰。梁益之間凡人言盛及其所愛，偉其肥●謂之。（肥多肉。）

　　私，策，纖，，（音銳。），（古稚字。）杪，（莫召反。）小也。自
關而西秦晉之郊梁益之間凡物小者謂之私；小或曰纖，繒帛之細者謂之纖。東齊
言布帛之細者曰綾，（音凌。）秦晉曰靡。（靡細好也。）凡草生而初達謂之。
（鋒萌始出。），年小也。木細枝謂之杪，（言杪梢也。）江淮陳楚之內謂之
篾，（篾小貌也。）青齊兗冀之間謂之，（馬●。）燕之北鄙朝鮮洌水之間謂
之策。故傳曰：慈母之怒子也，雖折笞之，其惠存焉。（言教在其中也。）

　　殗，（於怯反。）●，（音葉。）微也。宋衛之間曰殗。自關而西秦晉之間
凡病而不甚曰殗●。（病半臥半起也。）

　　臺敵，匹（一作迮。）也。東齊海岱之間曰臺。自關而西秦晉之間物力同者
謂之臺敵。

　　抱●（匹萬反。一作嬔。）耦也。（耦亦匹，互見其義耳。音赴。）荊吳江
湖之間曰抱●，宋潁之間或曰●。

　　倚，（丘寄反。）踦，（卻奇反。）奇也。（奇偶。）自關而西秦晉之間凡
全物而體不具謂之倚，梁楚之間謂之踦。雍梁之西郊，凡●支體不具者謂之踦。

　　逴，（敕略反。）獡，（音鑠。）透，（式六反。）驚也。自關而西秦晉之
間凡蹇者或謂之逴，（行略逴也。）體而偏長短亦謂之逴。宋衛南楚凡相驚曰獡，
或曰透。（皆驚貌也。）

　　儀，●，來也。陳潁之間曰儀，自關而東周鄭之郊齊魯之間或謂●曰懷。

　　●，（音日。）●，（音汝。）黏也。齊魯青徐自關而東或曰●，（言黏●
也。）或曰●。

　　餬，（音胡。）託，庇，（庇蔭。）寓，●，（音孕。）寄也。齊衛宋魯陳
晉汝潁荊州江淮之間曰庇，或曰寓。寄食為餬，（傳曰餬予口於四方是也。）凡
寄為託，寄物為●。

　　逞，苦，了，快也。自山而東或曰逞，楚曰苦，（苦而為快者，猶以臭為香，
亂為治，徂為存；此訓義之反覆用之是也。）秦曰了。（今江東人呼快為愃。相
緣反。）

　　挴，●，赧，愧也。晉曰梅，或曰●。秦晉之間凡愧而見上謂之赧，（小雅
曰面赤愧曰赧。）梁宋曰●。（敕●亦慚貌也。音匿。）

　　叨，（託高反。）惏，（洛含反。）殘也。陳楚曰惏。

　　憑，齘，苛，怒也。楚曰憑，（憑恚盛貌。楚詞曰康回憑怒。）小怒曰齘。
（言噤齘也。）陳謂之苛。（相苛責也。）

　　憡，剌，痛也。（●憡小痛也。音策。）自關而西秦晉之間或曰憡。

　　撟捎，選也。（此妙擇積聚者也。矯騷兩音。）自關而西秦晉之間凡取物之
上謂之撟捎。

　　，（呼旱反。）梗（魚鯁。）爽猛也。晉魏之間曰，（傳曰然登埤。）
韓趙之間曰梗，齊晉曰爽。

　　瞷，（音閑。）睇，（音悌。）睎，●，（音略。）眄也。陳楚之間南楚之
外曰睇，東齊青徐之間曰睎，吳揚江淮之間或曰瞷，或曰●，自關而西秦晉之間
曰眄。

　　●，（消息。）喙，（口喙。）呬，（許四反。）息也。周鄭宋沛之間曰●，
自關而西秦晉之間或曰喙，或曰●，東齊曰呬。

　　，（劈歷。）●，（音規。）裁也。梁益之間裁木為器曰，裂帛為衣曰
●。又也，（皆析破之名也。）晉趙之間謂之。

　　鐫，琢也。（謂鏨鐫也。子旋反。）晉趙謂之鐫。

　　鍇，（音楷。），（音啟。）堅也。自關而西秦晉之間曰鍇，吳揚江淮之
間曰。

　　揄鋪，（音敷。）●（音藍。）●，●（音拂。）縷，葉輸，（音臾。）毳
也。（音脆。皆謂物之行蔽也。）荊揚江湖之間曰揄鋪，楚曰●●，陳宋鄭衛之
間謂之●縷，燕之北郊朝鮮洌水之間曰葉輸。（今名短度絹為葉輸也。）

　　孑，藎，餘也。（謂遺餘。昨吝反。）周鄭之間曰藎，或曰孑。青徐楚之間
曰孑。自關而西秦晉之間炊薪不盡曰藎。孑，俊也。遵，俊也。（廣異語耳。）

　　翿，（音濤。）幢，（徒江反。）翳也。（舞者所以自蔽翳也。）楚曰翿，
關西關東皆曰幢。

　　搜，略，求也。秦晉之間曰搜，就室曰搜，於道曰略。略，強取也。，（古
捃字。）摭，（盜蹠。）取也。此通語也。

　　茫，矜奄，遽也。（謂遽矜也。）吳揚曰茫，（今北方通然也。莫光反。）
陳潁之間曰奄，秦晉或曰矜或曰遽。

　　速，逞，搖扇，疾也。東齊海岱之間曰速，燕之外鄙朝鮮洌水之間曰搖扇，
楚曰逞。

　　予，賴，讎也。南楚之外曰賴，（賴亦惡名。）秦晉曰讎。

　　恒慨，蔘（索含反。）綏，羞繹，（音奕。）紛母，言既廣又大也。荊揚之
間凡言廣大者謂之恒慨，東甌之間謂之蔘綏，（東甌亦越地，今臨海永寧是也。）
或謂之羞繹，紛母。

　　劋，（雀潦反，又子了反。）蹶，（音厥。）獪也。（古狡●字。）秦晉之
間曰獪，楚謂之劋，或曰蹶；（言踣蹶也。）楚鄭曰蒍，（音指撝，亦或聲之轉
也。）或曰姡。（言黠姡也。今建平郡人呼狡為姡，胡刮反。）

　　輶軒使者絕代語釋別國方言第三
陳楚之間凡人●乳而雙產謂之釐孳，（音茲。）秦晉之間謂之僆子，（音輦。）
自關而東趙魏之間謂之孿生。（蘇官反。）女謂之嫁子。（言往適人。）

　　東齊之間婿謂之倩。（言可借倩也。今俗呼女婿為卒便是也。卒便一作平使。）

　　燕齊之間養馬者謂之娠。（今之溫厚也。音振。）官婢女廝謂之娠。（女廝
婦人給使者，亦名娠。）

　　楚東海之間亭父謂之亭公。（亭民。）卒謂之弩父，（主擔幔弩導憺因名云。）
或謂之褚。（言衣赤也。褚音赭。）

　　臧，甬，（音勇。）侮，獲，奴婢賤稱也。荊淮海岱雜齊之間，（俗不純為
雜。）罵奴曰臧，罵婢曰獲。齊之北鄙，燕之北郊，凡民男而婿婢謂之臧，女而
婦奴謂之獲；亡奴謂之臧，亡婢謂之獲。皆異方罵奴婢之醜稱也。自關而東陳魏
宋楚之間保庸謂之甬。（保，言可保信也。）秦晉之間罵奴婢曰侮。（言為人所
輕弄。）

　　蒍，（音花。），（訛言。）譁，（五瓜反，皆化聲之轉也。）涅，化也。
燕朝鮮洌水之間曰涅，或曰譁。雞伏卵而未孚，（音赴。）始化之時，謂之涅。

　　斟，協，汁也。（謂和協也。或曰潘汁，所未能詳。）北燕朝鮮洌水之間曰
斟，自關而東曰協，關西曰汁。

　　蘇，芥，草也。（漢書曰樵蘇而爨。蘇猶蘆，語轉也。）江淮南楚之間曰蘇，
自關而西或曰草，或曰芥。（或言菜也。）南楚江湘之間謂之莽。（嫫母。）蘇
亦荏也。（荏屬也。爾雅曰蘇桂荏也。）關之東西或謂之蘇，或謂之荏。周鄭之
間謂之公蕡。（音翡翠。今江東人呼荏為●，音魚。）沅湘之南或謂之●。（今
長沙人呼野蘇為●，音車轄。沅，水名，在武陵。）其小者謂之●葇。（堇葇也，
亦蘇之種類，因名云。）

　　蘴，（舊音蜂。今江東音嵩，字作菘也。）蕘，（鈴鐃。）蕪菁也。陳楚之
郊謂之蘴，魯齊之郊謂之蕘，關之東西謂之蕪菁，趙魏之郊謂之大芥，其小者謂
之辛芥，或謂之幽芥；其紫華者謂之蘆菔。（今江東名為溫菘，實如小豆。羅匐
二音）東魯謂之菈●。（洛荅大合兩反。）

　　，芡，（音儉。）雞頭也。北燕謂之，（今江東亦呼耳。）青徐淮泗
之間謂之芡。南楚江湘之間謂之雞頭，或謂之鴈頭，或謂之烏頭。（狀似烏頭，
故傳以名之。）

　　凡草木刺人，北燕朝鮮之間謂之茦，（爾雅曰茦刺也。）或謂之壯。（今淮
南人亦呼壯。壯，傷也，山海經謂刺為傷也。）自關而東或謂之梗，（今云梗榆。）
或謂之劌。（劌者傷割人名，音●魚也。）自關而西謂之刺。江湘之間謂之棘。
（楚詞曰曾枝剡棘。亦通語耳。音己力反。）

　　凡飲藥傅藥而毒，南楚之外謂之瘌，（乖瘌。）北燕朝鮮之間謂之癆，（癆
瘌皆辛螫也。音聊。）東齊海岱之間謂之眠，或謂之眩。（眠眩亦今通語耳。）
自關而西謂之毒。瘌，痛也。

　　逞，曉，恔，苦，快也。（恔即狡，狡戲亦快事也。）自關而東或曰曉，或
曰逞。江淮陳楚之間曰逞，宋鄭周洛韓魏之間曰苦，東齊海岱之間曰恔，自關而
西曰快。

　　膠，譎，詐也。涼州西南之間曰膠，自關而東西或曰譎，或曰膠。（汝南人
呼欺為●，託回反。亦曰詒，音殆。）詐，通語也。

　　揠，擢，拂，戎，拔也。（今呼拔草心為揠，烏拔反。）自關而西或曰拔，
或曰擢。自關而東，江淮南楚之間或曰戎。東齊海岱之間曰揠。

　　慰，廛，度，也。（周官云夫一廛宅也，音纏約。）江淮青徐之間曰慰，
東齊海岱之間或曰度，或曰廛，或曰踐。

　　萃，雜，集也。東齊曰聖。

　　迨，遝，及也。東齊曰迨，（音殆。）關之東西曰遝，或曰及。

　　荄，杜，根也。（今俗名韭根為荄，音陔。）東齊曰杜，（詩曰徹彼桑杜是
也。）或曰。（音撥。）

　　班，徹，列也。北燕曰班，東齊曰徹。

　　瘼，（音莫。）●，病也。（謂勞復也。）東齊海岱之間曰瘼或曰●，秦曰
●。（音閻，或湛。）

　　掩，醜，掍，（袞衣。）綷，（作憒反。）同也。江淮南楚之間曰掩。宋衛
之間曰綷，或曰掍。東齊曰醜。

　　裕，猷，道也。東齊曰裕，或曰猷。

　　虔，散，殺也。東齊曰散，青徐淮楚之間曰虔。

　　氾，（音汎。）浼，（音漫。）●，（湯●。）洼，（烏蛙反。）洿也。（皆
洿池也。）自關而東或曰洼，或曰氾。東齊海岱之間或曰浼，或曰●。（荊州呼
潢也。）

　　庸，恣，比，（比次。）侹，（挺直。）更，佚，（蹉跌。）代也。齊曰佚，
江淮陳楚之間曰侹，餘四方之通語也。（今俗亦名更代作為恣作也。）

　　氓，民也。（民之總名。音萌。）

　　朹，仇也。（謂怨仇也。音舊。）

　　寓，寄也。

　　露，敗也。

　　別，治也。

　　棖，法也。（救傾之法。）

　　謫，怒也。（相責怒也。音賾。）

　　間，非也。

　　格，正也。

　　●，數也。（偶物為麗，故云數也。）

　　軫，戾也。（相了戾也。江東音善。）

　　屑，潔也。（謂潔清也。音薛。）

　　諄，罪也。（謂罪惡也。章順反。）

　　俚，聊也。（謂苟且也。音吏。）

　　梱，就也。（梱梱成就貌。恪本反。）

　　苙，圂也。（謂闌圂也。音立。）

　　廋，隱也。（謂隱匿也。音搜索也。）

　　銛，取也。（謂挑取物。音忝。）

　　棖，隨也。（棖柱令相隨也。）

　　儓，（音臺。）●，（音僰。）農夫之醜稱也。南楚凡罵庸賤謂之田儓。（●
儓駑鈍貌。或曰僕臣儓，亦至賤之號也。）或謂之●，（●丁健貌也。廣雅以為
奴，字作僰音同。）或謂之辟。辟，商人醜稱也，（僻僻便黠貌也。音擘。）

　　庸謂之倯，轉語也。（倯猶保倯也。今隴右人名為倯，相容反。）

　　褸裂，須捷，挾斯，敗也。南楚凡人貧衣被醜弊謂之須捷。（須捷狎翣也。）
或謂之褸裂（裂，衣壞貌，音縷。）或謂之襤褸，故左傳曰蓽路褸襤以啟山林，
（蓽路柴車。）殆謂此也。或謂之挾斯。（挾斯猶挾變也。）器物弊亦謂之挾斯。

　　●，（打●。）鋌，（音挺。）澌，盡也。南楚凡物盡生者曰●生。（今種
物皆生云●地生也。）物空盡者曰鋌，鋌，賜也。（亦中國之通語也。）連此●
澌皆盡也。鋌，空也，語之轉也。

　　●，翕，葉，聚也。（●屬藂相著貌。）楚謂之●，或謂之翕。葉，楚通語
也。

　　斟，益也。（言斟酌益之。）南楚凡相益而又少謂之不斟。凡病少愈而加劇
亦謂之不斟，或謂之何斟。（言雖小損無所益也。）

　　差，間，知，愈也。南楚病愈者謂之差，或謂之間，（言有間隙。）或謂之
知。知，通語也。或謂之慧，或謂之憭，（慧憭皆意精明。）或謂之瘳，或謂之
蠲，（蠲亦除也。音涓，一音圭。）或謂之除。

　　輶軒使者絕代語釋別國方言第四
襌衣，江淮南楚之間謂之褋，（楚辭曰遺余褋兮澧浦。音簡牒。）關之東西謂之
襌衣。有袌者，（前施袌囊也。房報反。）趙魏之間謂之●衣；無袌者謂之裎衣，
（音逞。）古謂之深衣。（制見禮記。）

　　襜褕，江淮南楚謂之●褣，（裳凶反。）自關而西謂之襜褕，其短者謂之裋
褕。（音豎。）以布而無緣，敝而紩之，謂之襤褸。自關而西謂之，（俗名
掖。音倔。）其敝者謂之緻。（緻縫納敝故名之也。丁履反。）

　　汗襦，（廣雅作褕。）江淮南楚之間謂之●。（音甑。）自關而西或謂之袛
裯。（袛音氐，裯丁牢反。亦呼為掩汗也。）自關而東謂之甲襦。陳魏宋楚之間
謂之襜襦，或謂之襌襦。（今或呼衫為單襦。）

　　，陳魏之間謂之帔，（音披。）自關而東或謂之襬。（音碑，今關西語然
也。）

　　蔽膝，江淮之間謂之褘，（音韋，或暉。）或謂之袚。（音沸。）魏宋南楚
之間謂之大巾，自關東西謂之蔽膝，齊魯之郊謂之袡。

　　襦，（字亦作褕，又襦無右也。）西南蜀漢謂之曲領，或謂之襦。

　　褌，陳楚江淮之間謂之●。（錯勇反。）

　　，齊魯之間謂之●，（傳曰徵●與襦。音騫。）或謂之襱。（今俗呼踦為襱，
音鮦魚。）關西謂之。

　　褕謂之袖。（襦●有袖者，因名云。）

　　衱謂之褗。（即衣領也。劫偃兩音。）

　　謂之裾。（衣後裾也，或作袪。廣雅云衣袖。）

　　褸謂之衽。（衣襟也，或曰裳際也。）

　　褸謂之緻。（襤褸綴結也。）

　　裯謂之襤。（袛裯弊衣，亦謂襤褸。）

　　無緣之衣謂之襤。

　　無袂衣謂之●。（袂衣袖也，音藝。●音慢惰。）

　　無●之謂之襣。（無踦者，即今犢鼻褌也，●亦襱，字異耳。）

　　●謂之●。（千苕丁俠兩反，未詳其義。）

　　衿謂之交。（衣交領也。）

　　裺謂之襦。（央劍反。）

　　襜謂之●。（衣掖下也。）

　　佩紟謂之裎。（所以係玉佩帶也，音禁。）

　　褸謂之●。（即衣衽也。）

　　覆●謂之襌衣。（作憒反。）

　　偏裨謂之襌襦。（即衫也。）

　　●繵謂之襌。（今又呼為涼衣也。灼纏兩音。）

　　袒飾謂之直●。（婦人初嫁所著上衣直●也。音但。）

　　褒明謂之袍。（廣雅云褒明長襦也。）

　　繞衿謂之。（俗人呼接下，江東通言下裳。）

　　懸裺謂之緣。（衣縫緣也。音掩。）

　　絜襦謂之蔽膝。（廣異名也。）

　　●謂之袖。（衣褾，音●。江東呼●，音婉。）

　　●裱謂之被巾。（婦人領巾也。方廟反。）

　　繞●謂之●裺。（衣督脊也。●音循。）

　　厲謂之帶。（小爾雅曰帶之垂者為厲。）

　　●裷謂之幭。（即帊也。煩冤兩音。幭亡別反。）

　　繄袼謂之●。（即小兒●衣也。翳洛嘔三音。）

　　楚謂無緣之衣曰襤，紩衣謂之褸，秦謂之緻。自關而西秦晉之間無緣之衣謂
之。（嫌上說有●了，故復分明之。）

　　複襦江湘之間謂之●，（音豎。）或謂之筩●。（今筩袖之襦也。●即袂字
耳。）

　　大謂之倒頓，（今雹也。）小謂之●●。（今●也。皎了兩音。）楚通語也。

　　●，巾也。（巾主覆者，故名●也。）大巾謂之●。（音芬。）嵩嶽之南，
（嵩高中岳山也，今在河南陽城縣。）陳潁之間謂之帤，（如豬反。）亦謂之●。
（江東通呼巾●耳。）

　　絡頭，●頭，（音貊。）紗績，●帶，（羌位反。）●帶，（音菜。）●，
（音綪，亦千。）●，（於怯反。）幧頭也。自關以西秦晉之郊曰絡頭，南楚江
湘之間曰●頭，自河以北趙魏之間曰幧頭，或謂之●，或謂之●。其遍者謂之●
帶，（今之偏疊幧頭也。）或謂之●帶。（●亦結也。）

　　覆結謂之幘巾，或謂承露，或謂之覆●。（今結籠是也。）皆趙魏之間通語
也。

　　屝，屨，麤，履也。徐兗之郊謂之屝，（音翡。）自關而西謂之屨。中有木
者謂之複舄，自關而東複履。其庳者謂之●下，（音婉。）襌者謂之鞮，（今韋
鞮也。）絲作之者謂之履，麻作之者謂之不借，粗者謂之屨，東北朝鮮洌水之間
謂之●（音卬。）角。南楚江沔之間總謂之麤。（沔水今在襄陽。）西南梁益之
間或謂之●。（他回反，字或作●，音同。）或謂之●。（下瓦反，一音畫。）
履，其通語也。徐土邳圻之間，（今下邳也。圻音祁。）大麤謂之●角。（今漆
履有齒者。）

　　緉，（音兩。）●，（音爽。）絞也。（謂履中絞也。音校。）關之東西或
謂之緉，或謂之●。絞，通語也。

　　纑謂之縝。（謂纑縷也。音振。）

　　輶軒使者絕代語釋別國方言第五
鍑，（釜屬也，音富。）北燕朝鮮洌水間或謂之錪，（音腆。）或謂之鉼。（音
餅。）江淮陳楚之間謂之錡，（或曰三腳釜也，音技。）或謂之鏤。吳揚之間謂
之鬲。（音曆。）

　　釜，自關而西或謂之釜，或謂之鍑。（鍑亦釜之總名。）

　　甑，自關而東謂之甗，（音言。）或謂之鬵，（音岑，梁州呼鉹。）或謂之
酢餾。（屋霤。）

　　盂，（音于。）宋楚魏之間或謂之。（烏管反。）謂之盂，或謂之銚銳。
（謠語。）謂之櫂，盂謂之柯。（轉相釋者，廣異語也。）海岱東齊北燕之間
或謂之●。（書卷。）

　　●，（音雅。）椷，（封緘。）盞，（酒醆。）●，（薄淹反。）閜，（呼
雅反。）●，（音章。）●，（音摩。）桮也。秦晉之郊謂之●。（所謂伯●者
也。）自關而東趙魏之間曰椷，或曰盞，（最小桮也。）或曰●。其大者謂之閜。
吳越之間曰●，齊右平原以東或謂之●。桮，其通語也。

　　瓥（瓠勺也，音麗。）陳楚宋魏之間或謂之簞，或謂之●，（今江東通呼勺
為●，音羲。）或謂之瓢。

　　案，陳楚宋魏之間謂之●，自關東西謂之案。

　　桮●，（盛桮器籠也。）陳楚宋衛之間謂之桮●，又謂之豆筥；自關東西謂
之桮●。

　　箸筩，（盛朼箸籫也。）陳楚宋衛之間謂之筲，（鞭鞘。）或謂之；（漢
書曰遺子黃金滿籯，音盈也。）自關而西謂之桶●。（今俗亦通呼小籠為桶●，
音籠冠。●蘇勇反，或作筩。）

　　●，（音岡。）●，（都感反，亦音沉。）●，（音舞。）●，（音由。）
●，（音鄭。）●，（胙江反。）甀，（度睡反。）瓮，瓿，（瓿音部，洛
口反。）●，（牛志反。）甖也。（於庚反。）靈桂之郊謂之●，（今江東通名
大瓮為●。）其小者謂之●。周魏之間謂之●，（今江東亦呼甖為●子。）秦之
舊都謂之●，淮汝之間謂之●，江湘之間謂之●。自關而西晉之舊都河汾之間，
（汾水出大原經絳北西南入河。）其大者謂之甀，其中者謂之瓿。自關而東趙
魏之郊謂之瓮，或謂之甖。東齊海岱之間謂之●。甖，其通語也。

　　罃，陳魏宋楚之間曰●，（音臾。）或曰●。（音殊。）燕之東北朝鮮洌水
之間謂之●。（音暢，亦腸。）齊之東北海岱之間謂之儋。（所謂家無儋石之餘
也。音擔，字或作甔。）周洛韓鄭之間謂之甀，或謂之罃。

　　罃謂之●。（鼓鼙。）

　　●謂之●。

　　缶謂之瓿●。（即盆也。音偶。）其小者謂之瓶。

　　罃甈謂之盎。（案爾雅甈康壼，而方言以為盆，未詳也。甈卻罽反，盎烏浪
反。）自關而西或謂之盆，或謂之盎。其小者謂之升甌。（惡牟反，亦音憂。）

　　甂，（音邊。）陳魏宋楚之間謂之●。（今河北人呼小盆為●子，杜啟反。）
自關而西謂之甂，其大者謂之甌。

　　所以注斛，（盛米穀寫斛中者也。）陳魏宋楚之間謂之●，（今江東亦呼為
●。音巫覡。）自關而西謂之注。

　　箕，陳魏宋楚之間謂之籮。（●亦籮屬也，形小而高無耳。）

　　炊箕謂之縮，（漉米也。）或謂之●，（音藪。）或謂之●。（音旋，江
東呼淅籤。）

　　篝，（今薰籠也。）陳楚宋魏之間謂之牆居。

　　扇，自關而東謂之箑。（今江東亦通名扇為箑。音。）自關而西謂之扇。

　　碓機，（碓梢也。）陳魏宋楚自關而東謂之梴。（音延。）磑或謂之●。（即
磨也。錯碓反。）

　　繘，（汲水索也。音橘。）自關而東周洛韓魏之間謂之綆，或謂之絡。（音
洛。）關西謂之繘綆。

　　櫪，（養馬器也。）梁宋齊楚北燕之間或謂之●。（音縮。）或謂之皁。（皁
隸之名，於此乎出。）

　　馬橐，自關而西謂之裺囊，（音●。）或謂之裺，或謂之●。（音樓。）
燕齊之間謂之●。（廣雅作振。字音同耳。）

　　鉤，（懸物者。）宋楚陳魏之間謂之鹿觡，（或呼鹿角。）或謂之鉤格。自
關而西謂之鉤，或謂之。（音微。）

　　臿，燕之東北朝鮮洌水之間謂之●，（湯料反，此亦●聲轉也。）宋魏之間
謂之鏵，或謂之鍏。（音韋。）江淮南楚之間謂之臿，沅湘之間謂之畚，趙魏之
間謂之喿，（字亦作也。）東齊謂之梩。（音駭，江東又呼刃為。普蔑反。）

　　杷，（無齒為朳。）宋魏之間謂之渠挐，（今江東名亦然。諾豬反。）或謂
之渠疏。（語轉也。）

　　僉，（今連架，所以打穀者。）宋魏之間謂之殳，（音殊，亦杖名也。）
或謂之度。（今江東呼打為度，音量度也。）自關而西謂之棓，（蒲項反。）或
謂之柫。（音拂。）齊楚江淮之間謂之柍，（音悵怏，亦音為車鞅。此皆打之別
名也。）或謂之桲。（音勃。）

　　刈鉤，江淮陳楚之間謂之鉊，（音昭。）或謂之鐹（音果。）自關而西或謂
之鉤，或謂之鎌，或謂之鍥。（音結。）

　　薄，宋魏陳楚江淮之間謂之●，或謂之麴。（此直語楚聲轉也。）自關而西
謂之薄，南楚謂之蓬薄。

　　橛，燕之東北朝鮮洌水之間謂之椴。（楬杙也。江東呼都音段。）

　　槌，（絲蠶薄柱也。度畏反。）宋魏陳楚江淮之間謂之植。（音值。）自關
而西謂之槌，齊謂之●。（音陽。）其橫，關西曰●，（音朕。亦名校，音交。）
宋魏陳楚江淮之間謂之●，（音帶。）齊部謂之●。（丁謹反。）所以縣●，關
西謂之●，（力冉反。）東齊海岱之間謂之●，（相主反。）宋魏陳楚江淮之間
謂之繯，（擐甲。）或謂之環。（。）

　　簟，宋魏之間謂之笙，（今江東通言笙。）或謂之籧●。自關而西謂之簟，
或謂之●。（今云●篾篷也。）其粗者謂之籧篨。自關而東或謂之篕棪。（音剡。
江東呼籧篨為●，音廢。）

　　●，（似籧篨，直文而粗。江東呼笪，音靼，）自關而東周洛楚魏之間謂
之倚佯。（音羊）自關而西謂之●，南楚之外謂之。

　　床，齊魯之間謂之簣，（床版也。音迮。）陳楚之間或謂之笫。（音滓，又
音姊。）其杠，北燕朝鮮之間謂之樹，自關而西秦晉之間謂之杠，南楚之間謂之
趙，（趙當作兆，聲之轉也。中國亦呼杠為桃床，皆通也。）東齊海岱之間謂之
●。（音先。）其上板衛之北郊趙魏之間謂之牒，（簡牒。）或曰●。（履屬。）

　　俎几也，西南蜀漢之郊曰。（音賜。）榻前几，江沔之間曰桯（今江東呼
為承。桯音刑。）趙魏之間謂之椸。（音易。）几，其高者謂之虡。（即筍虡也。
音巨。）

　　●，榬也。（所以絡絲也。音爰。）兗豫河濟之間謂之榬。絡謂之格。（所
以轉●絡車也。）

　　繀車，（蘇對反。）趙魏之間謂之轣轆車，東齊海岱之間謂之道軌。

　　戶鑰，自關之東陳楚之間謂之鍵，（巨蹇反。）自關之西謂之鑰。

　　簙謂之蔽，或謂之箘，（音困。）秦晉之間謂之簙。吳楚之間或謂之蔽，或
謂之箭裏，（簿著名箭，廣雅云。）或謂之簙毒，或謂之夗專，（夗，於辯反；
專音轉。）或謂之●璇，（或曰竹器，所以整頓簙者。銓旋兩音。）或謂之棋。
所以投簙謂之枰（評論。）或謂之廣平。所以行棋謂之局，或謂之曲道。圍棋謂
之弈。自關而東齊魯之間皆謂之弈。

　　輶軒使者絕代語釋別國方言第六
聳，●，欲也。（皆強欲也。山項反。）荊吳之間曰聳，晉趙曰●。自關而西秦
晉之間相勸曰聳，或曰●。中心不欲，而由旁人之勸語，亦曰聳。凡相被飾亦曰
●。

　　聳，●，聾也。半聾，梁益之間謂之●。（言胎●煩憤也。音宰。）秦晉之
間聽而不聰，聞而不達，謂之●。生而聾，陳楚江淮之間謂之聳。（言無所聞常
聳耳也。）荊揚之間及山之東西雙聾者謂之聳。聾之甚者，秦晉之間謂之●。（五
刮反，言●無所聞知也。外傳聾聵伺火，音蒯聵。）吳楚之外郊凡無有耳者亦謂
之●。其言聧者，若秦晉中土謂墮耳者●也。（五刮反。）

　　陂，（偏頗。）傜，（逍遙。）袤也。陳楚荊揚曰陂。自山而西凡物細大不
純者謂之傜。（言娥傜也。）

　　由迪，正也。東齊青徐之間相正謂之由迪。

　　，（音腆。）恧，（人力反，又女六反。）慚也。荊揚青徐之間曰，若
梁益秦晉之間言心內慚矣。山之東西自愧曰恧，（小爾雅曰心愧為恧。）趙魏之
間謂之●。（音密，亦祕。）

　　寋，（音蹇。）展，難也。齊晉曰寋。山之東西凡難貌曰展。荊吳之人相難
謂之展，若秦晉之言相憚矣。齊魯曰燀。（難而雄也。昌羨反。）

　　胥，由，輔也。（胥相也，由正皆謂輔持也。）吳越曰胥，燕之北鄙曰由。

　　蛩●，戰慄也。（鞏恭兩音。）荊吳曰蛩●，蛩●又恐也。

　　錪，（吐本反。）錘，（直睡反。）重也。東齊之間曰錪，宋魯曰錘。

　　鋡，（音含。）龕，受也。（今云龕囊依此名也。）齊楚曰鋡，揚越曰龕。
受，盛也，猶秦晉言容盛也。

　　矔，（慣習。）●，（侹侗。）轉目也。梁益之間瞋目曰矔，轉目顧視亦曰
矔，吳楚曰●。

　　逴，（敕略反。）騷，（先牢反。）●，蹇也。（跛者行●踔也。）吳楚偏
蹇曰騷，齊楚晉曰逴。（行略逴也。）

　　●，（音斯。）嗌，（惡介反。）噎也。（皆謂咽痛也。音翳。）楚曰●，
秦晉或曰嗌，又曰噎。

　　怠，，壞也。（謂壞落也。音蟲豸，未曉。）

　　●，（音涅。）墊，（丁念反。）下也。凡柱而下曰●，屋而下曰墊。

　　●邈離也。（謂乖離也。音刎。）楚謂之越，或謂之遠，吳越曰●。

　　顛，頂，上也。

　　誣，●，與也。（乙劍反。）吳越曰誣，荊齊曰●與，猶秦晉言阿與。（相
阿與者所以致誣●也。）

　　掩，●，取也。自關而東曰掩，自關而西曰●，或曰狙。（狙伺也。）

　　●，（烏拔反。）●，（音略。）視也。東齊曰●，吳揚曰●，（今中國亦
云目●也）凡以目相戲曰●。

　　遙，廣，遠也。梁楚曰遙。

　　汨，遙，疾行也。（汨汨急貌也。于筆反。）南楚之外曰汨，或曰遙。

　　蹇，妯，擾也。（謂躁擾也。娌音迪。）人不靜曰妯，秦晉曰蹇，齊宋曰妯。

　　絓，（音乖。）挈，（口八反。）●，（古●字。）介，特也。楚曰●，晉
曰絓，秦曰挈。物無耦曰特，獸無耦曰介。（傳曰逢澤有介麋。）

　　飛鳥曰雙，鴈曰乘。

　　台既，失也。宋魯之間曰台。

　　既隱，據，定也。

　　稟，浚敬也。秦晉之間曰稟，齊曰浚，吳楚之間自敬曰稟。

　　悛，（音銓。）懌，（音弈。）改也。自山而東或曰悛，或曰懌。（論語曰
悅而不懌。）

　　坻，（水泜。）●，（癱疽。）也。（音傷。）梁宋之間蚍蜉●鼠之謂
之坻，（●鼠，蚡鼠也。）螾謂之●。（螾蛐也。其糞名●。螾音引。）

　　徥，用行也。（徥●行貌。度揩反。）朝鮮洌水之間或曰徥。

　　鋪頒，索也。東齊曰鋪頒，猶秦晉言抖藪也。（謂斗藪舉索物也。鋪音敷。）

　　參，蠡，分也。（謂分割也。音麗。）齊曰參，楚曰蠡，秦晉曰離。

　　●，披散也。東齊聲散曰●，器破曰披。秦晉聲變曰●，器破而不殊其音亦
謂之●，器破而未離謂之璺。（音問。）南楚之間謂之●。（妨美反。一音圯塞。）

　　，綿，施也。秦曰，趙曰綿。吳越之間脫衣相被謂之綿。（相覆及之
名也。音旻。）

　　悀，（音踊。）偪，（妨逼反。）滿也。凡以器盛而滿謂之悀，（言涌出也。）
腹滿曰偪。（言敕偪也。）

　　徯醯，（醯酢。）冉鐮，（冉音髯。）危也。東齊物而危謂之徯醯，（
居枝反。）偽物謂之冉鐮。

　　紕（音毗。）繹，（音亦。）督，雉，理也。秦晉之間曰紕。凡物曰督之，
（言正理也。）絲曰繹之。（言解繹也。）

　　●，呂，長也。（古矧字。）東齊曰●，宋魯曰呂。

　　●，●，力也。東齊曰●，（律●多力貌。）宋魯曰●。●，田力也。（謂
耕墾也。）

　　瘱，（瘞埋。又翳。）●，（瓜蔕。）審也。齊楚曰瘱，秦晉曰●。

　　●，（音翳。）●，（亦音蔕。）諟也。（亦審諟。互見其義耳，音帝。）
吳越曰●●。

　　，（烏感反。）揜錯，（音酢。）摩藏也。荊楚曰，吳揚曰揜，周秦曰
錯，陳之東鄙曰摩。

　　抾摸，去也。齊趙之總語也。抾摸猶言持去也。

　　舒勃，展也。東齊之間凡展物謂之舒勃。

　　摳揄，旋也。秦晉凡物樹稼早成熟謂之旋，燕齊之間謂之摳揄。

　　，（岡鄧反。）筳，（湯丁反。）竟也。秦晉或曰，或曰竟，楚曰筳。

　　●，（音剡。）●，（音妾。）續也。秦晉續折謂之●，繩索謂之●。

　　擘，（音檗。）楚謂之紉。（今亦以線貫針為紉，音刃。）

　　閻笘，開也。東齊開戶謂之閻苫，楚謂之闓。（亦開字也。）

　　杼，柚，作也。東齊土作謂之杼，木作謂之柚。

　　厲，卬，為也。（爾雅曰：“俶，厲，作。”為亦作也。）甌越曰卬，吳曰
厲。

　　戲，憚，怒也。齊曰戲，楚曰憚。

　　爰，●，恚也。（謂悲恚也。）楚曰爰，秦晉曰●，皆不欲而強畣之意也。

　　●，艾，長老也。東齊魯衛之間凡尊老謂之●，或謂之艾。（禮記曰：“五
十為艾。”）周晉秦隴謂之公，或謂之翁。南楚謂之父，或謂之父老。南楚瀑洭
之間（暴匡兩音。洭水在桂陽。）母謂之媓，謂婦妣曰母姼，（音多。）稱婦考
曰父姼。（古者通以考妣為生存之稱。）

　　巍，嶢，崝，嶮，高也。（嶕嶢，崝●，□高峻之貌也。）

　　猒，塞，安也。（物足則安。）

　　，（音凌。）●，（亡主反。）憐也。

　　掩，翳，薆也。（謂蔽薆也。詩曰：“薆而不見。”音愛。）

　　佚愓，緩也。（跌唐兩音。）

　　輶軒使者絕代語釋別國方言第七
諄憎，所疾也。（之潤反。）宋魯凡相惡謂之諄憎，若秦晉言可惡矣。

　　杜，蹻，●也。趙曰杜，（今俗語通言●如杜，杜梨子●因名之。）山之東
西或曰蹻。（卻蹻燥●貌，音笑謔。）

　　佻，抗，縣也。趙魏之間曰佻，自山之東西曰抗。燕趙之郊縣物於臺之上謂
之佻。（了佻縣物貌。丁小反。）

　　發，稅，舍車也。（舍宜音寫。）東齊海岱之間謂之發，（今通言發寫也。）
宋趙陳魏之間謂之稅。（稅猶脫也。）

　　肖，類，法也。齊曰類，西楚梁益之間曰肖。秦晉之西鄙自冀隴而西（冀縣，
今在天水。）使犬曰哨。（音騷。）西南梁益之間凡言相類者亦謂之肖。（肖者
似也。）

　　憎，懹，憚也。（相畏憚也。）陳曰懹。

　　譙，（字或作誚。）讙，（火袁反。）讓也。齊楚宋衛荊陳之間曰譙，自關
而西秦晉之間凡言相責讓曰譙讓，北燕曰讙。

　　僉，胥，皆也。自山而東五國之郊曰僉，（六國唯秦在山西。）東齊曰胥。

　　侔莫，強也。北燕之外郊凡勞而相勉若言努力者謂之侔莫。

　　●倯，罵也。（羸小可憎之名也。●音邛竹。）燕之北郊曰●倯。

　　展，惇，信也。東齊海岱之間曰展，燕曰惇。（惇亦誠信貌。）

　　斯，掬，離也。齊陳曰斯燕之外郊朝鮮洌水之間曰掬。

　　蝎，（音曷。）噬，（卜筮。）逮也。東齊曰蝎，北燕曰噬。逮通語也。

　　皮傅，彈憸，強也。（謂強語也。音僉。）秦晉言非其事謂之皮傅，東齊陳
宋江淮之間曰彈憸。

　　膊，（普博反。）曬（霜智反。）晞，●也。東齊及秦之西鄙言相●僇為膊。
（●僇謂相暴●惡事。音膊脯。）燕之外郊朝鮮洌水之間，凡●肉，發人之私，
披牛羊之五藏，謂之膊。●五穀之類，秦晉之間謂之曬，東齊北燕海岱之郊謂之
晞。

　　熬，●，（即●字也。創眇反。）煎，●，（皮力反。）鞏，火乾也。凡以
火而乾五穀之類，自山而東，齊楚以往，謂之熬；關西隴冀以往，謂之●；秦晉
之間或謂之●，凡有汁而乾謂之煎，東齊謂之鞏。（拱手。）

　　胹，（而）飪，（荏）亨，爛，，（熾）酋（囚）酷，熟也。自關而西秦
晉之郊曰胹，徐揚之間曰飪，嵩嶽以南陳潁之間曰亨。自河以北趙魏之間火熟曰
爛，氣熟曰，久熟曰酋，穀熟曰酷。熟，其通語也。

　　魏盈，怒也。（魏上已音。）燕之外郊朝鮮洌水之間凡言呵叱者謂之魏盈。

　　●●，（音務。）隑企，（欺豉反。）立也。東齊海岱北燕之郊跪謂之●●，
（今東郡人亦呼長跽為●●。）委痿謂之隑企。（腳躄不能行也。）

　　瀧涿謂之霑漬。（瀧涿猶瀨滯也。音籠。）

　　希，鑠，摩也。燕齊摩鋁謂之希。（音慮。）

　　平均，賦也。燕之北鄙東齊北郊凡相賦斂謂之平均。

　　羅謂之離，離謂之羅。（皆行列物也。）

　　釗，超，遠也。（釗上已音。）燕之北郊曰釗，東齊曰超。

　　漢漫，眽眩，懣也。（眽音瞋恚。）朝鮮洌水之間煩懣謂之漢漫，顛眴謂之
眽眩。（眩音懸。）

　　憐職，愛也。言相愛憐者，吳越之間謂之憐職。

　　茹食也。吳越之間凡貪飲食者謂之茹。（今俗呼能粗食者為茹，音勝如。）

　　竘，貌，治也。（謂治作也。竘恪垢反。）吳越飾貌為竘，或謂之巧。（語
楚聲轉耳。）

　　煦（州，吁。）煆，（呼夏反。）熱也，乾也。（熱則乾。）吳越曰煦煆。

　　攍，（音盈。）膂，賀，●，儋也。（今江東呼擔兩頭有物為●，音鄧。）
齊楚陳宋之間曰攍。（莊子曰攍糧而赴之。）燕之外郊越之垂甌吳之外鄙謂之膂。
（擔者用膂力因名云。）南楚或謂之攍。自關而西隴冀以往謂之賀，（今江東語
亦然。）凡以驢馬馲駝載物者謂之負他，（音大。）亦謂之賀。

　　樹植，立也。燕之外郊朝鮮洌水之間凡言置立者謂之樹植。

　　過度謂之涉濟。（猶今云濟度。）

　　福祿謂之祓戩。（廢箭兩音。）

　　傺，（音際。）眙，（敕吏反。）逗也。（逗即今住字也。）南楚謂之傺，
西秦謂之眙。（眙謂注視也。西秦酒泉燉煌張掖是也。）逗，其通語也。

　　輶軒使者絕代語釋別國方言第八
虎，陳魏宋楚之間或謂之李父，江淮南楚之間謂之李耳；（虎食物值耳即止，以
觸其諱故。）或謂之於●。（於音烏，今江南山夷呼虎為●，音狗竇。）自關東
西或謂之伯都。（俗曰伯都事抑虎說。）

　　貔，（狸別名也。音毗。）陳楚江淮之間謂之●，（音來。）北燕朝鮮之間
謂之●，（今江南呼為●狸。音丕。）關西謂之狸。（此通名耳。貔，未聞語所
出。）

　　獾，（豚也，音歡。）關西謂之貒。（波湍。）

　　雞，陳楚宋魏之間謂之鷿●，（避祇兩音。）桂林之中謂之割雞，或曰●。
（音從。）北燕朝鮮洌水之間謂伏雞曰抱。（房奧反。江東呼蓲，央富反。）爵
子及雞雛皆謂之鷇。（恪遘反。關西曰鷇，音顧。）其卵伏而未孚始化謂之涅。

　　豬北燕朝鮮之間謂之豭，（猶云豭斗也。）關東西或謂之彘，或謂之豕。南
楚謂之豨。其子或謂之豚，或謂之貕，（音奚。）吳揚之間謂之豬子。其檻及蓐
曰橧。（爾雅曰：所寢橧。音繪。）

　　布穀，自關東西梁楚之間謂之結誥，周魏之間謂之擊穀，自關而西或謂之布
穀。（今江東呼為穫穀。）

　　●鴠，（鳥似雞，五色，冬無毛，亦，晝夜鳴，侃旦兩音。）周魏齊宋楚
之間謂之定甲，或謂之獨舂。（好自低仰。）自關而東謂之城旦，（言其辛苦有
似於罪禍者。）或謂之倒懸，（好自懸於樹也。）或謂之鴠鴠。自關而西秦隴之
內謂之鶡鴠。

　　鳩，自關而東周鄭之郊韓魏之都謂之●（音郎。）●，（音皋。）其●鳩謂
之鷿●。自關而西秦漢之間謂之●鳩，（菊花。）其大者謂之鳻鳩（音班。）其
小者謂之●鳩，（今荊鳩也。）或謂●鳩，（音葵。）或謂之鳩（音浮。）或
謂之鶻鳩。梁宋之間謂之鷦鳲。

　　尸鳩，（按爾雅即布穀，非戴勝也。或云鸇，皆失之也。）燕之東北朝鮮洌
水之間謂之鶝●。（福不兩音。）自關而東謂之戴鵀，東齊海岱之間謂之戴南，
南猶鵀也。（此亦語楚聲轉也。）或謂之鶭鷝，（案爾雅說戴鵀，下鶭鷝自別一
鳥名，方言似依此義又失也。）或謂之戴鳻或謂之戴勝。（勝所以纏紝。）東齊
吳揚之間謂之鵀。自關而西謂之服鶝，或謂之●鶝。燕之東北朝鮮洌水之間謂之
●。（音或。）

　　蝙蝠，（邊福兩音。）自關而東謂之服翼，或謂之飛鼠，或謂之老鼠，或謂
之●鼠。自關而西秦隴之間謂之蝙蝠。北燕謂之蟙●。（職墨兩音。）

　　鴈，自關而東謂之●鵝，（音加。）南楚之外謂之鵝，或謂之鶬●。（今江
東通呼為●。）

　　桑飛，（即鷦鷯也。又名鷦●。）自關而東謂之王爵，或謂之過鸁，（音螺。）
或謂之女●。（今亦名為巧婦江東呼布母。）自關而東謂之鸋鴃。（案爾雅云：
鸋鴃鴟鴞，鴟屬，非此小雀明矣。玦兩音。）自關而西謂之桑飛，或謂之懱爵。
（言懱截也。）

　　鸝黃，自關而東謂之鶬鶊。（又名商庚。）自關而西謂之鸝黃，（其色黧黑
而黃，因名之。）或謂之黃鳥，或謂之楚雀。

　　野鳧其小而好沒水中者，南楚之外謂之鷿，（鷿音指辟，音他奚反。）
大者謂之鶻。（滑蹄兩音。）

　　守宮，秦晉西夏謂之守宮，或謂之蠦●，（盧●兩音。）或謂之蜤易。（南
陽人又呼蝘蜓。）其在澤中者謂之易蜴。（音析。）南楚謂之蛇醫，或謂之蠑螈。
（榮元兩音。）東齊海岱謂之螔●。（似蜥易大而有鱗，今所在通言蛇醫耳。斯
侯兩音。）北燕謂之祝蜒。（音延。）桂林之中守宮大者而能鳴謂之蛤解。（似
蛇醫而短，身有鱗采，江東人呼為蛤蚖音頭頷。汝潁人直名為蛤●音解誤聲也。）

　　宛野謂鼠為●。（宛，新野今皆在南陽。音錐。）

　　雞雛徐魯之間謂之●子。（子幽反。徐今下邳僮縣東南大徐城是也。）

　　輶軒使者絕代語釋別國方言第九
戟，楚謂之●。（取名於鉤●也。）凡戟而無刃秦晉之間謂之●，或謂之鏔，（音
寅。）吳揚之間謂之戈。東齊秦晉之間謂其大者曰鏝胡，（泥鏝。）其曲者謂之
鉤●鏝胡。（即今雞鳴勾孑戟也。）

　　三刃枝，（今戟中有小孑刺者所謂雄戟也。）南楚宛郢謂之匽戟。（音偃。
郢，今江陵也。余正反。）其柄自關而西謂之柲，（音祕。）或謂之殳。（音殊。）

　　矛，吳揚江淮南楚五湖之間謂之●，（嘗蛇反。五湖，今吳興太湖也。先儒
處之多亦不了，所未能詳者。）或謂之鋋，（音蟬。）或謂之鏦（漢書曰：鏦殺
吳王，錯江反。）其柄謂之矜。（今字作，巨巾反。）

　　箭，自關而東謂之矢，江淮之間謂之鍭，（音侯。）關西曰箭。（箭者竹名，
因以為號。）

　　鑽謂之●。（音端。）

　　矜謂之杖。（矛戟，即杖也。）

　　劍削，自河而北燕趙之間謂之室，自關而東或謂之廓，或謂之削，自關而西
謂之●。（方婢反。）

　　盾自關而東或謂之瞂，（音伐。）或謂之干。（干者扞也。）關西謂之盾。

　　車下鐵，陳宋淮楚之間謂之畢。（未詳。）大車謂之綦。（鹿車也。音忌。）

　　車，（車軸頭也。于厲反。）齊謂之●。（又名●。）

　　車枸簍，（即車弓也。音縷。）宋魏陳楚之間謂之●，（今呼車子弓為●。
音巾幗。）或謂之●籠。（穹隆兩音。）其上約謂之●，（即軬帶也。音瓜瓝。）
或謂之●。（音脈。）秦晉之間自關而西謂之枸簍，西隴謂之●。（即畚字，薄
晚反。）南楚之外謂之篷，（今亦通呼篷。）或謂之隆屈。（尾屈。）

　　輪（車輅也。）韓楚之間謂之軑（音大。）或謂之軝。（詩曰：約軝錯衡。
音祇。）關西謂之●。（音總。）

　　輑謂之軸。（牛忿反。）

　　轅楚衛之間謂之輈。（張由反。）

　　箱謂之●。（音俳。）

　　軫謂之枕。（車後橫木。）

　　車紂，自關而東周洛韓鄭汝潁而東謂之●，（音秋。）或謂之曲綯，（綯亦
繩名。詩曰：宵爾索綯。）或謂之曲綸。（今江東通呼索綸，音倫。）自關而西
謂之紂。

　　，（音管。）軑，（音大。）鍊●也。（鍊音柬，●音度果反。）關之東
西曰，南楚曰軑，趙魏之間曰鍊●。

　　車釭，齊燕海岱之間謂之鍋，（音戈。）或謂之錕。（衣。）自關而西謂
之釭，盛膏者乃謂之鍋。

　　凡箭鏃胡合嬴者，（胡鏑在於喉下，嬴邊也。）四鐮，（廉稜也。）或曰拘
腸，三鐮者謂之羊頭，其廣長而薄鐮謂之錍，（普蹄反。）或謂之鈀。（音葩。）
箭其小而長中穿二孔者謂之鉀鑪，（今箭錍鑿空兩邊者也。嗑嚧兩音。）其三鐮
長尺六者謂之飛，（此謂今射箭也。）禸者謂之平題。（今戲射箭頭，題猶羊
頭也。）所以藏箭弩謂之箙。（盛弩箭器也。外傳曰：弧箕箙。）弓謂之鞬，
（犍牛。）或謂之●。（牛犢。）

　　凡矛骹細如鴈脛者謂之鶴膝。（今江東呼為鈐釘。）有小枝刃者謂之鉤●。
矛或謂之●。

　　錟謂之鈹。（今江東呼大矛為鈹，音彼。錟音聃。）

　　骹謂之銎。（即矛刃下口，音凶。）

　　鐏謂之釬。（音扞，或名為鐓，音頓。）

　　舟，自關而西謂之船，自關而東或謂之舟，或謂之航。（行伍。）南楚江湘
凡船大者謂之舸，（姑可反。）小舸謂之艖，（今江東呼艖小底者也，音叉。）
艖謂之艒●，（目宿二音。）小艒●謂之艇，（也。）艇長而薄者謂之艜，（衣
帶。）短而深者謂之，（今江東呼艖者，音步。）小而深者謂之●。（即長
舼也，音邛竹。）東南丹陽會稽之間謂艖為欚。（音禮。）泭謂之，（音敷。）
謂之筏。（音伐。）筏，秦晉之通語也。江淮家居中謂之薦。（音符。）方
舟謂之，（揚州人呼渡津航為杭，荊州人呼樹音橫。）●舟謂之浮梁。（即今
浮橋。）楫謂之橈，（如寮反。）或謂之櫂。（今云櫂歌，依此名也。）所以隱
櫂謂之●。（搖小橛也。江東又名為胡人音獎。）所以縣櫂謂之緝。（繫櫂頭
索也。）所以刺船謂之●。（音高。）維之謂之鼎。（係船為維。）首謂之閤閭，
（今江東呼船頭屋為之飛閭是也。）或謂之艗艏。（鷁鳥名也。今江東貴人船前
作青崔是其像也。音六。）後曰舳，（今江東呼柁為舳，音軸。）舳，制水也。
偽謂之仡，（吾勃反。偽音訛，船動搖之貌也。）仡，不安也。

　　輶軒使者絕代語釋別國方言第十
媱，愓，遊也。江沅之間謂戲為媱，或謂之愓，（音羊。）或謂之嬉。（香其反。）

　　曾，訾，何也。湘潭之原（潭，水名，出武陵，音潭，一曰淫。）荊之南鄙
謂何為曾，或謂之訾，（今江東人語亦云訾，為聲如斯。）若中夏言何為也。

　　央亡，嚜●，（嚜音目，●丑夷反。）姡，（胡刮反。）獪也。江湘之間或
謂之無賴，或謂之●。（恐●多智也。恪交反。）凡小兒多詐而獪謂之央亡，或
謂之嚜●，（嚜●，潛潛狡也。）或謂之姡。（言黠姡也。）姡，娗也，（言恫
娗也。）或謂之猾。（音滑。）皆通語也。

　　崽者，子也。（崽音枲，聲之轉也。）湘沅之會（兩水合處也，音獪。）凡
言是子者謂之崽，若東齊言子矣。（聲如宰。）

　　誺，不知也。（音瘢眩，江東曰咨，此亦如聲之轉也。）沅澧之間（澧水今
在長沙，音禮。）凡相問而不知，答曰誺；使之而不肯，答曰●。（音茫，今中
國語亦然。）秕，不知也。（今淮楚間語呼聲如非也。）

　　●，火也，（呼隗反。）楚轉語也，猶齊言火也。（音毀。）

　　嘳，無寫，憐也。（皆□□之代語也。音蒯。）沅澧之原凡言相憐哀謂之嘳，
或謂之無寫，江濱謂之思。（濱，水邊也。）皆相見驩喜有得亡之意也。九嶷湘
潭之間謂之人兮。（九嶷，山名，今在零陵營道縣。）

　　婩，（魚踐反。）●，（音策。）鮮，好也。南楚之外通語也。

　　，（闌牢二音。）謰謱，（上音連，下力口反。）拏也。（言譇拏也。
奴加反。）東齊周晉之鄙曰。亦通語也。（平原人好也。）南楚曰
謰謱，或謂之支註，（支之豉反。註音注。）或謂之詀謕，（上託兼反，下音啼。）
轉語也。拏，揚州會稽之語也。或謂之惹，（言情惹也。汝邪反，一音若。）或
謂之●。（言誣●也。）

　　亄，嗇，貪也。（謂慳貪也。音懿。）荊汝江湘之郊凡貪而不施謂之亄，（亦
中國之通語。）或謂之嗇，或謂之●。●，恨也。（慳者多惜恨也。）

　　遙，窕，淫也。九嶷荊郊之鄙謂淫曰遙，（言心遙蕩也。）沅湘之間謂之窕。
（窈窕冶容。）

　　潛涵，沉也。楚郢以南曰涵，（音含，或古南反。）或曰潛。潛又遊也。（潛
行水中，亦為游也。）

　　家，安，靜也。江湘九嶷之郊謂之家。

　　拌，棄也。（音伴，又普槃反。）楚凡揮棄物謂之拌，或謂之敲。（恪校反。
今汝潁問語亦然。或云橛也。）淮汝之間謂之。（江東又呼撅音黶，又音●音
豹。）

　　諑，愬也。（諑讚亦通語也。）楚以南謂之諑。

　　戲，泄，歇也。楚謂之戲（音義。）泄。奄，息也，楚揚謂之泄。

　　攓，取也。（音騫，一曰騫。）楚謂之攓。

　　昲，曬，乾物也。揚楚通語也。（昲音霏亦皆北方常語耳。或云瞟。）

　　●，猝也。（謂倉卒也。音斐。）江湘之間凡卒相見謂之●相見，或曰突。
（他骨反。）

　　跡跡，屑屑，不安也。（皆往來之貌也。）江沅之間謂之跡跡，秦晉謂之屑
屑，或謂之塞塞，或謂之省省，不安之語也。

　　●沭，（音鬩。）伀，遑遽也。江湘之間凡窘猝怖遽謂之●沭，（喘貌
也。）或謂之伀。

　　翥，舉也。（謂軒翥也。）楚謂之翥。

　　忸怩，慚●也。（●猶苦者。）楚郢江湘之間謂之忸怩，或謂之●咨。（子
六莊伊二反。）

　　垤，封，也。楚郢以南蟻土謂之垤。垤中齊語也。

　　謫，過也。（謂罪過也，音賾，亦音適，罪罰也。）南楚以南凡相非議人謂
之謫，或謂之。（血脈。），又慧也。（今名黠鬼。）

　　膊，兄也。（此音義所未詳。）荊揚之鄙謂之膊，桂林之中謂之●。

　　●極，吃也。楚語也。（亦北方通語也。）或謂之軋，（鞅軋氣不利也。烏
八反。）或謂之●。（語●難也。今江南又名吃為喋，若葉反。）

　　，（昨啟反。）矲，（蒲揩反。）短也。江湘之會謂之。凡物生而不長
大，亦謂之鮆，又曰癠。（今俗呼小為癠，音薺菜。）桂林之中謂短矲。（言矲
偕也。）矲，通語也。東陽之間謂之府。（言俯視之，因名云。）

　　鉗，（鉗害，又惡也。）●，（●●惡腹也。妨反反。）憋，（憋怤急性也。
妨滅反。）惡也。南楚凡人殘罵謂之鉗，（殘猶惡也。）又謂之●。

　　癡，騃也。（吾駭反。）揚越之郊凡人相侮以為無知謂之聑。（諾革反。）
聑，耳目不相信也。（因字名也。）或謂之斫。（斫卻。斫頑直之貌，今關西語
亦皆然。）

　　惃，（袞衣。）●，（音。）頓愍，惛也。（謂迷昏也。）楚揚謂之惃，
或謂之●。江湘之間謂之頓愍，（頓愍猶頓悶也。）或謂之氐惆。（丁弟丁牢二
反。）南楚飲毒藥懣謂之氐惆，亦謂之頓愍，猶中齊言眠眩也。愁恚憒憒，毒而
不發，謂之氐惆。（氐惆猶懊壟也。）

　　悅，舒，蘇也。（謂蘇息也。）楚通語也。

　　眠娗，（莫典塗殄二反。）脈蜴（音析。）賜施，（輕易。）茭媞，（恪校
得懈二反。）譠謾，（託蘭莫蘭二反。）●●，（麗醯二音。）皆欺謾之語也。
楚郢以南東揚之郊通語也。（六者亦中國相輕易蚩弄之言也。）

　　●，，顏，顙也。湘江之間謂之●，（今建平人呼為●，音旃裘。）中
夏之謂，東齊謂之顙，汝潁淮泗之間謂之顏。

　　頷，頤，頜也。（謂頷車也。）南楚謂之頷。（亦今通語爾。）秦晉謂之頤。
頤，其通語也。

　　紛怡，喜也。湘潭之間曰紛怡，或曰●已。（嬉怡二音。）

　　●，或也。（酒酣。）沅澧之間凡言或如此者曰●如是。（亦此憨聲之轉耳。）

　　愮，療，治也。江湘郊會謂醫治之曰愮。（俗云厭搖病，音嚁。）愮又憂也。
（博異義也。）或曰療。

　　芔，（凶位反。）莽，（嫫母。）草也。東越揚州之間曰芔，南楚曰莽。

　　悈鰓，（悈音良愅，鰓音魚鰓。）乾都，（音干。）耇，（音姤。）革，老
也。（皆老者皮色枯瘁之形也。）皆南楚江湘之間代語也。（凡以異語相易謂之
代也。）

　　柲，（揰祕。）抌，（都感反。亦音甚。）推也。南楚凡相推搏曰，或曰
摠。（苦骨反。）沅湧●幽之語（●水今在桂陽，音扶，涌水今在南郡華容縣也。）
或曰攩。（今江東人亦名推為攩，音晃。）

　　食閻，（音鹽。）慫恿，（上子竦反，下音涌。）勸也。南楚凡己不郤喜，
而旁人說之，不欲怒，而旁人怒之，謂之食閻，或謂之慫涌。

　　欸，（音醫，或音塵埃。）●，（鳧鷖。）然也。南楚凡言然者曰欸，或曰
●。

　　，末，紀，緒也。南楚皆曰。（音。）或曰端或曰紀，或曰末，皆楚
轉語也。

　　●，（音總。）●，（音麗。）闚，●，（敕纖反。）占，伺，視也。凡相
竊視南楚謂之闚，或謂之●，或謂之●，或謂之占，或謂之●。●，中夏語也。
（亦言●也。）闚，其通語也。自江而北謂之●，或謂之覗。凡相候謂之占，占
猶瞻也。

　　郺，（惡孔反。），（奴動反。），多也。南楚凡大而多謂之郺，或謂
之。凡人語言過度及妄施行，亦謂之。

　　抯，（柤黎。）●，（仄加反。）取也。南楚之間凡取物溝泥中謂之抯，或
謂之●。

　　，（音汎。）僄，（飄零。）輕也。楚凡相輕薄謂之相，或謂之僄也。

　　輶軒使者絕代語釋別國方言第十一
●蚗，（●音折，蚗于列反，一音玦。）齊謂之螇螰，（奚鹿二音。）楚謂之蟪
蛄，（莊子曰：蟪蛄不知春秋也。）或謂之蛉蛄，（音零。）秦謂之●蚗。自關
而東謂之虭蟧。（貂料二音。）或謂之蝭蟧，（音帝。）或謂之蜓蚞，（廷木二
音。）西楚與秦通名也。（江東人呼蟂蟧。）

　　蟬，楚謂之蜩，（音調。）宋衛之間謂之螗蜩，（今胡蟬也，似蟬而小鳴聲
清亮，江南呼螗蛦。）陳鄭之間謂之蜋蜩，（音良。）秦晉之間謂之蟬，海岱之
間謂之●。（齊人呼為巨●，音技。）其大者謂之蟧，或謂之蝒馬；（按爾雅云：
蝒馬者蜩，非別名蝒馬也，此方言誤耳。）其小者謂之麥蚻，（如蟬而小，青色。
今關西呼麥●音癰●之●。）有文者謂之蜻蜻，（即蚻也。爾雅云耳。）其蜻
謂之尐，（祖一反。）大而黑者謂之●，（音棧。）黑而赤者謂之蜺。（雲霓。）
蜩蟧謂之●蜩。（江東呼為●●也。）●謂之寒蜩，寒蜩，瘖蜩也。（按爾雅以
蜺為寒蜩，月令亦曰：寒蜩鳴，知寒蜩非瘖者也。此諸蟬名通出爾雅而多駮雜，
未可詳據也。寒蜩，螿也，似小蟬而色青。●音應。）

　　蛄詣謂之杜。（音格。）螻螲謂之螻蛄，（音窒塞。）或謂之蟓蛉。（象
鈴二音。）南楚謂之杜狗，或謂之蛞螻。

　　蜻蛚，（即趨織也。精列二音。）楚謂之蟋蟀，或謂之蛬。（梁國呼蛬，音
鞏。）南楚之間謂之●孫。（孫一作絲。）

　　螳蜋謂之髦，（有斧蟲也。江東呼為石蜋，又名齕。）或謂之虰，（按爾
雅云螳蜋蛑，虰義自應下屬，方言依此說，失其指也。）或謂之蝆蝆。

　　姑謂之強蝆。（米中小黑甲蟲也。江東名之●，音加。建平人呼羋子，音
羋，羋即姓也。）

　　蟒，（即蝗也。莫鯁反。）宋魏之間謂之●，（音貸。）南楚之外謂之蟅蟒，
（蟅音近詐，亦呼虴蛨。）或謂之蟒，或謂之●。（音滕。）

　　蜻蛉謂之蝍蛉。（六足四翼蟲也。音靈。江東名為狐黎，淮南人呼●●，●
音康，●音伊。）

　　舂黍謂之●蝑。（●音藂，蝑音壞沮反。又名蚣●，江東呼虴蛨。）

　　蠀●謂之蚇蠖。（即踧二音。蠖烏郭反，又呼步屈。）

　　，燕趙之間謂之●螉。（蒙翁二音。）其小者謂之●螉，（小細腰也。
音鯁噎。）或謂之蚴蛻。（幽悅二音。）其大而蜜謂之壺。（今黑穿竹木作
孔亦有蜜者，或呼笛師。）

　　蠅，東齊謂之羊。（此亦語轉耳。今江東人呼羊聲如蠅。凡此之類皆不宜別
立名也。）陳楚之間謂之蠅。自關而西秦晉之間謂之蠅。

　　蚍蜉，（毗浮二音，亦呼蟞蜉。）齊魯之間謂之蚼蟓，（駒養二音。）西南
梁益之間謂之玄蚼，（法言曰：玄駒之步，是。）燕謂之蛾蝆。（蟻養二音。建
平人呼蚳，音侈。）其，謂之坻，（直尸反。）或謂之蛭。（亦言冢也。）

　　蠀螬謂之蟦。（翡翠反。）自關而東謂之蝤蠀，（猶餈兩音。）或謂之●蠾，
（書卷。）或謂之蝖螜。（亦呼當齊，或呼蛇●，或呼蟦蝖。喧斛兩音。）梁益
之間謂之，（音格。）或謂之蝎，或謂之蛭。（音質。）秦晉之間謂之，
或謂之天螻。（按爾雅云：“螜，天螻，”謂螻蛄耳，而方言以為蝎，未詳其義
也。）四方異語而通者也。

　　蚰●，（由延二音。）自關而東謂之螾●，（音引。）或謂之入耳，或謂之
。（音麗。）趙魏之間或謂之蚨●。（扶于二音。）北燕謂之●。（●，
奴六反。音尼。江東又呼蛩，音鞏。）

　　●，（知株二音。）蝥也。（音無。）自關而西秦晉之間謂之蝥。（今
江東呼蝃蝥，音掇）自關而東趙魏之郊謂之●，或謂之蠾蝓。（燭臾二音。）
蠾蝓者，侏儒語之轉也。北燕朝鮮洌水之間謂之蝳蜍。（齊人又呼社公，亦言罔
公，音毒餘。）

　　蜉●，（浮由二音。）秦晉之間謂之蟝●。（似天牛而小，有甲角出糞土中，
朝生夕死。）

　　馬蚿，（音弦。）北燕謂之蛆蟝。（蝍蛆。）其大者謂之馬蚰。（音逐。今
關西云。）

　　輶軒使者絕代語釋別國方言第十二
爰，●，哀也。（●哀而恚也。音段。）

　　儒輸，愚也。（儒輸猶儒撰也。）

　　愋，諒，知也。

　　拊，撫，疾也。（謂急疾也。音府。）

　　菲，惄，悵也。（謂惋惆也。音翡。）

　　鬱熙，長也。（謂壯大也。音怡。）

　　●，孟，也。（外傳曰：“孟啖我，”是也。今江東山越間呼姊聲如市，
此因字誤遂俗也。●音義未詳。）

　　築娌，匹也。（今關西兄弟婦相呼為築里，度六反，廣雅作妯。）娌，耦也。

　　●裔，習也。（謂玩習也，音盈。）

　　躔，（度展反。）逡，（逡巡。）循也。

　　躔歷，行也。（躔猶踐也。）日運為躔，月運為逡。（運猶行也。）

　　逭，（音換，亦管。）●，（陽六反。）轉也。逭，●，步也。（轉相訓耳。）

　　烽，虞，望也。（今云烽火是也。）

　　榆，橢，脫也。

　　解，輸，梲也。（梲猶脫耳。）

　　賦，與，操也。（謂操持也。）

　　逯，（音鹿。）歇，（泄氣。）涸也。（謂渴也。音鶴。）

　　潎，（妨計反。）澂，（音澄。）清也。

　　逯，（音鹿，亦錄。），（音素。）行也。

　　墾，牧，司也。墾，力也。（耕墾用力。）

　　牧，也。（謂放牛馬也。）

　　監，牧，察也。

　　●，始也。●，化也。（別異訓也。音歡。）

　　鋪，脾，止也。（義有不同，故異訓之。鋪，妨孤反。）

　　攘，掩，止也。

　　幕，覆也。

　　侗（他動反。）胴，（挺挏）狀也。（謂形狀也。）

　　尐，杪，小也。（樹細枝為杪也。）

　　屑，往，勞也。（屑屑往來，皆劬勞也。）

　　屑，●，（王相。）獪也。（市儈。）

　　效，（音皎。）烓，（口類反。）明也。

　　湊，將，威也。

　　媯，（居偽反。）娗（音挺。）●也。（爛●健狡也。博丹反。）

　　儇，虔，謾也。（謂惠黠也。莫錢反。）

　　佻，疾也。（謂輕疾也。音糶。）

　　鞅，，強也。（謂強戾也。音。）

　　鞅，，懟也。（亦為怨懟。鞅猶怏也。）

　　追，未，隨也。

　　僉，怚，劇也。（謂勤劇，音驕怚也。）

　　僉，夥也。（僉者同，故為多。音禍。）

　　夸，烝，婬也。（上婬為蒸。）

　　毗，●，懣也。（謂憒滿也。音頻。）

　　煢，激，清也。

　　紓，退，緩也。（謂寬緩也。音舒。）

　　清，躡，急也。

　　抒，（抒井）●，（胡計反。）解也。

　　蕆，逞，解也。（蕆訓敕，復言解，錯用其義。音展。）

　　柢，柲，刺也。（皆矛戟之，所以刺物者也。音觸抵。）

　　倩，荼，借也。（荼猶徒也。）

　　憵朴，猝也。（謂急速也。劈歷打撲二音。）

　　麋，梨，老也。（麋猶眉也。）

　　萃，離，時也。

　　漢，赫，怒也。赫，發也。

　　●，（呼瓜反。）吁，然也。（音于。皆應聲也。）

　　猜，●，恨也。

　　艮，磑，堅也。（艮磑皆石名物也。五碓反。）

　　苂，眼，明也。（苂光也。音淫。）

　　怤愉，悅也。（怤愉猶昫愉也。音敷。）

　　即，圍，就。即，半也。（即一作助。）

　　惙，●，中也。（中宣為忡，忡惱怖意也。）

　　薵，蒙，覆也。薵，戴也。（此義之反覆兩通者，字或作壽，音俱波濤也。）

　　堪，輂，載也。（輂轝亦載物者也。音釘鋦。）

　　搖，祖，上也。祖，搖也。祖，轉也。（互相釋也。動搖即轉矣。）

　　括，關，閉也。（易曰：括囊無咎。音活。）

　　衝，俶，動也。

　　羞，厲，熟也。（熟食為羞。）

　　厲，今也。

　　備，該，咸也。（咸猶皆也。）

　　噬，食也。

　　噬，憂也。

　　，悸也。（謂悚悸也。）

　　虜，鈔，強也。（皆強取物也。）

　　鹵，奪也。

　　鑈，正也。（謂堅正也。奴俠反。）

　　蒔，殖，立也。蒔，更也。（為更種也。音侍。）

　　鬌，尾，梢，盡也。（鬌，毛物漸落去之名。除為反。）尾，梢也。

　　●，●，●也。（今江東呼極為●，音劇。外傳曰：余病●矣。）

　　蛙，律，始也。（音蛙。）

　　蓐，臧，厚也。

　　遵，●，行也。（●●行貌也。魚晚反。）

　　●，（音。）餟（祭醊。）餽也。（音愧。）

　　餼，（香既反。）●，（音映。）飽也。

　　惵，（度協反。）耇，（音垢。）嬴也。（音盈。）

　　趙，肖，小也。

　　蚩，愮，悖也。（謂悖感也。音遙。）

　　吹，扇，助也。（吹噓扇拂相佐助也。）

　　焜，，也。（韡焜燿，貌也。）

　　苦，翕，熾也。

　　蘊，崇也。蘊，嗇，積也。（嗇者貪，故為積。）

　　嗇，殄，合也。

　　翬，，飛也。（翬翬飛貌也。音揮。）

　　憤，目，盈也。

　　譟，（喚譟。）諻，（從橫。）音也。

　　攎，（音攎。）遫，（音敕。）張也。

　　岑，夤，大也。岑，高也。（岑崚貌也。）

　　效，昈，文也。（昈昈，文采貌也。音戶。）

　　，董，錮也。（謂堅固也。音柄。）

　　扞，搷，揚也。（謂播揚也。音填。）

　　水中可居為洲。三輔謂之淤，（音血瘀。上林賦曰：行乎州淤之浦也。）蜀
漢謂之嬖。（手臂。）

　　，幕也。（謂蒙幕也。音醫。）

　　刳，（音枯。）狄也。（宜音剔。）

　　度高為揣。（裳絹反。）

　　半步為跬。（差箠反。）

　　半盲為。（呼鉤反。一音猴。）

　　未陞天龍謂之蟠龍。

　　裔，夷狄之總名。（邊地為裔，亦四夷通以為號也。）

　　考，引也。

　　弼，高也。

　　上，重也。

　　箇，枚也。（為枚數也。古餓反。）

　　一，蜀也。南楚謂之獨。（蜀猶獨耳。）

　　輶軒使者絕代語釋別國方言第十三
裔，歷，相也。

　　裔，旅，末也。

　　毗，緣，廢也。

　　純，毣，好也。（毣毣小好貌也。音沐。）

　　藐，素，廣也。（藐藐曠遠貌。音邈。）

　　藐，漸也。

　　●，（踊躍。），（拯拔。）拔也。出●為，出火為●也。（一作椒，
●一作●。）

　　炖，（託孫反。）●，（音鬩。）煓，（波湍。）赫貌也。（皆火盛熾之貌。）

　　憤，竅，（孔竅。）阨也。（謂迫阨。烏革反。）

　　杪，眇，小也。

　　讟，咎，謗也。（謗言噂讟也。音沓。）

　　蕆，敕，戒備也。（蕆亦訓敕。）

　　摵（音蹜。），（音致。）到也。

　　聲，腆忘也。

　　黮，（度感反。）●，（莫江反。）私也。（皆冥闇，故為陰私也。）

　　龕，（音堪。）喊，（音減。）●，（荒麥反，亦音郁。）唏，（虛几反。）
聲也。

　　筡，（音涂。）箄，（方婢反。）析也。析竹謂之筡。（今江東呼篾竹裹為
筡，亦名為筡之也。）

　　●，（音逵。）宵，（音●。）使也。

　　蠢，作也。（謂動作也。）

　　忽，達，芒也。（謂草杪芒出。）

　　芒，濟，滅也。（外傳曰：二帝用師以相濟也。）

　　，（音廓。）劙，（音儷。）解也。

　　魏，能也。

　　●，刻也。

　　聳，悚也。（謂警聳也。山項反。）

　　跌，蹶也。（偃地反。江東言跢。丁賀反）

　　蘪，蕪也。（謂草穢蕪也。音務。）

　　漫，淹，敗也。溼敝為漫，水敝為淹。（皆謂水潦漫澇壞物也。）

　　釐，（音狸。）梅，（亡改反。）貪也。

　　●，（恪穎反。）挻，（音延。）竟也。

　　譴喘，轉也。（譴喘猶宛轉也。）

　　困，胎，，逃也。（皆謂逃叛也。音鞭撻。）

　　隋，毻，易也。（謂解毻也。他臥反。）

　　姚●，好也。（謂●悅也。音遙。）

　　憚，怛，惡也。（心怛懷，亦惡難也。）

　　吳，大也。

　　灼，驚也。（猶云恐●也。）

　　賦，動也。（賦斂所以擾動民也。）

　　●，極也。（巨畏反，江東呼極為●倦聲之轉也。）

　　煎，盡也。

　　爽，過也。（謂過差也。）

　　蟬，毒也。

　　慘，●也。（音。）●，惡也。（慘悴惡事也。）

　　還，積也。

　　宛，蓄也。（謂宛樂也。言婉。）

　　類，法也。

　　●，本也。（今以鳥羽本為●，音侯。）

　　懼，病也。驚也。

　　葯，薄也。（謂薄裹物也。葯猶纏也。音決的。）

　　●，短也。（便旋，痺小貌也。）

　　掊，深也。（掊剋深能。）

　　湟，●也。

　　撈，取也。（謂鉤撈也，音料。）

　　膜，撫也。（謂撫順也。音莫。）

　　由，式也。

　　猷，詐也。（猶者言，故為詐。）

　　●，隨也。

　　揣，試也。（揣度試之。）

　　●，怒也。（●●恚貌也。巨廩反。）

　　，下也。（謂陷下也。音坫肆。）

　　讚，解也。（讚訟所以解釋理物也。）

　　賴，取也。

　　扲，業也。（謂基業也。音鉗。）

　　帶，行也。（隨人行也。）

　　漮，空也。（漮窘空貌。康或作●虛字也。）

　　湛，安也。（湛然安貌。）

　　●，樂也。（●●歡貌。音。）

　　倇，歡也。（歡樂也。音婉。）

　　衎，定也。（衎然安定貌也。音看。）

　　●，●也。（謂●肉也。魚自反。）

　　讟，痛也。（謗誣怨痛也。亦音讀。）

　　鼻，始也。●之初生謂之鼻，人之初生謂之首。梁益之間謂鼻為初，或謂之
祖，祖，居也。（鼻，祖，皆始之別名也。轉復訓以為居，所謂代語者也。）

　　充，養也。

　　翳，掩也。（謂掩覆也。）

　　臺，支也。

　　純，文也。

　　祐，亂也。（亂宜訓治。）

　　恌，理也。（謂情理也。音遙。）

　　蘊，●也。（蘊藹茂貌。）

　　搪，張也。（謂穀張也。音堂。）

　　惲，謀也。（謂議也。嘔憤反。）

　　陶，養也。

　　●，挌也。（今之竹木格是也。音禁忌。）

　　毗，曉，明也。

　　扱，擭也。（扱猶級也。）

　　扶，護也。（扶挾將護）

　　淬，寒也。（淬猶淨也。作憤反。）

　　●，凈也。（皆冷貌也。初兩禁耕二反。）

　　漉，極也。（滲漉極盡也。）

　　枚，凡也。

　　易，始也。（易代更始也。）

　　逭，周也。（謂周轉也。）

　　●，色也。（●然，赤色貌也。音奭。）

　　恬，靜也。（恬淡安靜。）

　　禔，福也。（謂福祚也。音祇。）禔，喜也。（有福即喜。）

　　●，（洛旱反。）隓，（許規反。）壞也。

　　息，歸也。

　　抑，安也。

　　潛，亡也。

　　曉，過也。曉，嬴也。

　　●，短也。（蹶●，短小貌，音剟，音贅。）

　　隑，（剴切。）陭也。（江南人呼梯為隑，所以隑物而登者也。音剴切也。）

　　迒，長也。（謂長短也。胡郎反。）

　　迒，跡也。（爾雅以為兔跡。）

　　賦，臧也。

　　蘊，饒也。（音溫。）

　　芬，和也。（芬香和調。）

　　擣，依也。（謂可依倚之也。）

　　依，祿也。（祿位可依憑也。）

　　●，腯也。（腯腯肥充也。音臊，亦突。）

　　盬雜，猝也。（皆倉卒也。音古。）

　　●，行也。（言跳●也。音藥。）

　　盬，且也。（盬猶●也。）

　　抽，讀也。

　　媵，託也。

　　適，牾也。（相觸迕也。）

　　捭，予也。（予猶與。音卑。）

　　彌，縫也。

　　譯，傳也。譯，見也。（傳宣語即相見。）

　　梗，略也。（梗概大略也。）

　　臆，滿也。（愊臆，氣滿之也。）

　　●，益也。（謂增益也。音屬。）

　　空，待也。（來則實也。）

　　珇，好也。珇，美也。（美好等互見義耳。音祖。）

　　嫗，色也（嫗煦，好色貌。）

　　閻，開也。（謂開門也。）

　　靡，滅也。（或作摩滅字。音糜。）

　　菲，薄也。（謂微薄也。音翡。）

　　腆，厚也。

　　媟，狎也。（相親狎也。）

　　芋，大也。（芋猶訏耳。香于反。）

　　煬，翕，炙也。（今江東呼火熾猛為煬，音恙。）煬，烈，暴也。

　　馺，馬馳也。（馺馺，疾貌也。索答反。）

　　選，延，遍也。

　　澌，索也。（盡也。）

　　晞，燥也。

　　梗，覺也。（謂直也。）

　　萃，集也。

　　睨，（俾倪。）●，（音亦。）明也。

　　暟，臨，昭也。暟，美也。（暟暟美德也。呼凱反。）

　　箄，（方氏反。）簍，（音縷。）籅，（音餘。）●，（弓弢。）●也。（古
筥字。）江沔之間謂之籅，趙代之間謂之●，淇衛之間謂之牛筐。（淇水名也。）
●，其通語也。●小者，南楚謂之簍，自關而西秦晉之間謂之箄。（今江南亦名
籠為箄。）

　　籠，南楚江沔之間謂之篣，（今零陵人呼籠為篣，音彭。）或謂之笯。（音
都墓，亦呼籃。）

　　●，（盛餅筥也。）南楚謂之筲，（今建平人呼筲，為鞭鞘。）趙魏之郊謂
之去●。（今通語也。）

　　錐謂之鍣。（廣雅作鉊字。）

　　無升謂之刁斗。（謂小鈴也。音貂。見漢書。）

　　匕謂之匙。（音祇。）

　　盂謂之●。（子殄反。）河濟之間謂之●●。碗謂之●。盂謂之銚銳，（謠
音。）木謂之涓抉。（碗亦盂屬，江東名盂為凱，亦曰甌也。蠲玦兩音。）

　　餌謂之，或謂之粢，或謂之●，（音鈴。）或謂之●，（央●反。）或謂
之●。（音元。）

　　餅謂之飥，（音乇。）或謂之餛。（長渾兩音。）

　　謂之餭。（即乾飴也。）飴謂之●。（音該。）●謂之●。（以豆屑雜
也。音髓。）謂之。（江東皆言，音唐。）凡飴謂之。自關而東陳楚
宋衛之通語也。

　　●，（音哭。）●，（音才。）●，（于八反。）麰，（音牟。大麥麴。）
●，（音脾。細餅麴。）●，（音蒙。有衣麴。），（●音。小麥麴為，即
●也。）麴也。自關而西秦豳之間曰●，（豳即邠，音斌。）晉之舊都曰●，（今
江東人呼麴為●。）齊右河濟曰●，或曰麰，北鄙曰●。麴，其通語也。

　　屋梠謂之欞。（雀梠，即屋檐也。亦呼為連綿。音鈴。）

　　●謂之●。（即屋●也。今字作甍，音萌。●音霤。）

　　冢，秦晉之間謂之墳，（取名於大防也。）或謂之培，（音部。）或謂之堬，
（音臾。）或謂之采，（古者卿大夫有采地，死葬之，因名也。）或謂之埌，（波
浪。）或謂之壟。（有界埒似耕壟，因名之。）自關而東謂之丘，小者謂之塿，
（培塿，亦堆高之貌。洛口反。）大者謂之丘，（又呼冢為墳也。）凡葬而無墳
謂之墓，（言不封也。墓猶墓也。）所以墓謂之●。（●謂規度墓地也。漢書曰：
初陵之●，是也。）








*** END OF THE PROJECT GUTENBERG EBOOK 方言 ***


    

