*** START OF THE PROJECT GUTENBERG EBOOK 辛棄疾詞選 ***









辛棄疾詞選
________________________________________


•方舟子編選并打字•（１９９５年２月增補）
　　辛棄疾（１１４０－１２０７），南宋詞人。字幼安，號稼軒，歷城（今山東濟南）人。出生時，山東已為金兵所占。二十一歲參加抗金義軍，不久歸南宋，歷任湖北、江西、湖南、福建、浙東安撫使等職。任職期間，采取積极措施，招集流亡，訓練軍隊，獎勵耕戰，打擊貪污豪強，注意安定民生。一生堅決主張抗金。在《美芹十論》、《九議》等奏疏中，具体分析當時的政治軍事形勢，對夸大金兵力量、鼓吹妥協投降的謬論，作了有力的駁斥；要求加強作戰准備，鼓勵士气，以恢复中原。他所提出的抗金建議，均未被采納，并遭到主和派的打擊，曾長期落職閒居江西上饒、鉛山一帶。晚年韓□（ｔｕｏ１）胄當政，一度起用，不久病卒。其詞抒寫力圖恢复國家統一的愛國熱情，傾訴壯志難酬的悲憤，對南宋上層統治集團的屈辱投降進行揭露和批判；也有不少吟詠祖國河山的作品。藝術風格多樣，而以豪放為主。熱情洋溢，慷慨悲壯，筆力雄厚，与蘇軾并稱為“蘇辛”。《破陣子•為陳同甫賦壯詞以寄之》、《永遇樂•京口北固亭怀古》、《水龍吟•登建康賞心亭》、《菩薩蠻•書江西造口壁》等均有名。但部分作品也流露出抱負不能實現而產生的消极情緒。有《稼軒長短句》。今人輯有《辛稼軒詩文鈔存》。（《辭海》１９８９年版）

　　生查子

　　游雨岩溪邊照影行，天在清溪底。天上有行云，人在行云里。高歌誰和余？空谷清音起。非鬼亦非仙，一曲桃花水。

　　生查子漫天春雪來，才抵梅花半。最愛雪邊人，楚些裁成亂。雪儿偏解飲，只要金杯滿。誰道雪天寒？翠袖闌干暖。

　　生查子去年燕子來，帘幕深深處。香徑得泥歸，都把琴書污。今年燕子來，誰听呢喃語？不見卷帘人，一陣黃昏雨。

　　浣溪紗父老爭言雨水勻，眉頭不似去年顰。殷勤謝卻甑中塵。啼鳥有時能勸客，小桃無賴已撩人。梨花也作白頭新。

　　浣溪沙

　　偕叔高、子似宿山寺戲作花向今朝粉面勻，柳因何事翠眉顰？東風吹雨細于塵。自笑好山如好色，只今怀樹更怀人。閒愁閒恨一番新。

　　露天曉角

　　旅興吳頭楚尾，一棹人千里。休說舊愁新恨，長亭樹、今如此！宦游吾倦矣，玉人留我醉。明日万花寒食，得且住、為佳耳。

　　卜算子修竹翠羅寒，遲日江山暮。幽徑無人獨自芳，此恨知無數。只共梅花語，懶逐游絲去。著意尋春不肯香，香在無尋處。

　　采桑子

　　書博山道中壁少年不識愁滋味，愛上層樓。愛上層樓，為賦新詞強說愁。而今識盡愁滋味，欲說還休。欲說還休，卻道天涼好個秋！

　　采桑子

　　書博山道中壁煙迷露麥荒池柳，洗雨烘晴。洗雨烘晴，一樣春風几樣青。提壺脫褲催歸去，万恨千情。万恨千情，各自無聊各自鳴。

　　采桑子此生自斷天休問，獨倚危樓。獨倚危樓，不信人間別有愁。君來正是眠時節，君且歸休。君且歸休，說与西風一任秋。

　　菩薩蠻

　　書江西造口壁郁孤台下清江水，中間多少行人淚！西北望長安，可怜無數山！青山遮不住，畢竟東流去。江晚正愁余，山深聞鷓鴣。

　　菩薩蠻

　　賞心亭為葉丞相賦青山欲共高人語，聯翩万馬來無數。煙雨卻低回，望來終不來。人言頭上發，總向愁中白。拍手笑沙鷗，一身都是愁。

　　清平樂

　　獨宿博山王氏庵繞床饑鼠，蝙蝠翻燈舞。屋上松風吹急雨，破紙窗間自語。平生塞北江南，歸來華發蒼顏。布被秋宵夢覺，眼前万里江山。

　　清平樂

　　村居茅檐低小，溪上青青草。醉里吳音相媚好，白發誰家翁媼？大儿鋤豆溪東，中儿正織雞籠。最喜小儿無賴，溪頭臥剝蓮蓬。

　　清平樂

　　檢校山園書所見連云松竹，万事從今足。拄杖東家分社肉，白酒床頭初熟。西風梨棗山園，儿童偷把長竿。莫遣旁人惊去，老夫靜處閒看。

　　阮郎歸

　　耒陽道中為張處父推官賦山前燈火欲黃昏，山頭來去云。鷓鴣聲里數家村，瀟湘逢故人。揮羽扇，整綸巾，少年鞍馬塵。如今憔悴賦招魂，儒冠多誤身！

　　太常引

　　建康中秋為呂叔潛賦一輪秋影轉金波，飛鏡又重磨。把酒問〔女亙〕娥：被白、欺人奈何！乘風好去，長空万里，直下山河。斫去桂婆娑，人道是、清光更多！

　　西江月

　　夜行黃沙道中明月別枝惊鵲，清風半夜鳴蟬。稻花香里說丰年，听取蛙聲一片。七八個星天外，兩三點雨山前。舊時茅店社林邊，路轉溪橋忽見。

　　西江月醉里且貪歡笑，要愁那得功夫。近來始覺古人書，信著全無是處。昨夜松邊醉倒，問松我醉如何？只疑松動要來扶，以手推松曰去！

　　西江月



　　示儿曹以家事付之万事云煙忽過，百年蒲柳先衰。而今何事最相宜？宜醉宜游宜睡。早趁催科了納，更量出入收支。乃翁依舊管些儿，管竹管山管水。

　　浪淘沙

　　山寺夜半聞鐘身世酒杯中，万事皆空。古來三五個英雄。雨打風吹何處是，漢殿秦宮。夢入少年叢，歌舞匆匆。老僧夜半誤鳴鐘。惊起西窗眠不得，卷地西風。

　　東坡引花梢紅未足，條破惊新綠。重帘下遍闌干曲。有人春睡熟，有人春睡熟。鳴禽破夢，云偏目蹙，起來香鰓褪紅玉。花時愛与愁相續。羅裙過半幅，羅裙過半幅。

　　鷓鴣天

　　有客慨然談功名，因追念少年時事，戲作壯歲旌旗擁万夫，錦〔衣詹〕突騎渡江初。燕兵夜〔女足〕銀胡〔革錄〕，漢箭朝飛金仆姑。追往事，歎今吾，春風不染白髭須。卻將万字平戎策，換得東家种樹書。

　　鷓鴣天陌上柔桑破嫩芽，東鄰蚕种已生些。平岡細草鳴黃犢，斜日寒林點暮鴉。山遠近，路橫斜，青旗沽酒有人家。城中桃李愁風雨，春在溪頭薺菜花。

　　鷓鴣天

　　游鵝湖醉書酒家壁春日平原薺菜花，新耕雨后落群鴉。多情白春無奈，晚日青帘酒易賒。閒意態，細生涯，牛欄西畔有桑麻。青裙縞袂誰家女？去趁蚕生看外家。

　　鷓鴣天著意尋春懶便回，何如信步兩三杯？山才好處行還倦，詩未成時雨早催。攜竹杖，更芒鞋，朱朱粉粉野蒿開。誰家寒食歸宁女？笑語柔桑陌上來。

　　鷓鴣天

　　戲題村舍雞鴨成群晚不收，桑麻長過屋山頭。有何不可吾方羡，要底都無飽便休。新柳樹，舊沙洲，去年溪打那邊流。自言此地生儿女，不嫁金家即聘周。

　　鷓鴣天

　　鵝湖歸病起作枕簟溪堂冷欲秋，斷云依水晚來收。紅蓮相倚渾如醉，白鳥無言定自愁。書咄咄，且休休，一丘一壑也風流。不知筋力衰多少，但覺新來懶上樓。

　　鷓鴣天

　　送人唱徹陽關淚未干，功名餘事且加餐。浮天水送無窮樹，帶雨云埋一半山。今古恨，几千般，只應离合是悲歡。江頭未是風波惡，別有人間行路難！

　　鷓鴣天

　　代人賦晚日寒鴉一片愁，柳塘新綠卻溫柔。若教眼底無离恨，不信人間有白頭。腸已斷，淚難收，相思重上小紅樓。情知已被山遮斷，頻倚闌干不自由。

　　鷓鴣天

　　和子似山行韻誰共春光管日華，朱朱粉粉野蒿花。閒愁投老無多子，酒病而今較減些。山遠近，路橫斜，正無聊處管弦嘩。去年醉處猶能記，細數溪邊第几家。

　　鷓鴣天一片歸心擬亂云，春來諳盡惡黃昏。不堪向晚檐前雨，又待今宵滴夢魂。爐燼冷，鼎香氛，酒寒誰遣為重溫？何人柳外橫斜笛？客耳那堪不忍聞！

　　鷓鴣天困不成眠奈夜何！情知歸未轉愁多。暗將往事思量遍，誰把多情惱亂他？些底事，誤人哪，不成真個不思家。嬌痴卻妒香香睡，喚起醒松說夢些。

　　鷓鴣天

　　讀淵明詩不能去手，戲作小詞以送之晚歲躬耕不怨貧，只雞斗酒聚比鄰。都無晉宋之間事，自是羲皇以上人。千載后，百篇存，更無一字不清真。若教王謝諸郎在，未抵柴桑陌上塵！

　　鷓鴣天欲上高樓去避愁，愁還隨我上高樓。經行几處江山改，多少親朋盡白頭！歸休去，去歸休，不成人總要封侯。浮云出處元無定，得似浮云也自由。

　　玉樓春三三兩兩誰家女？听取鳴禽枝上語。提壺沽酒已多時，婆餅焦時須早去。醉中忘卻來時路，借問行人家住處。只尋古廟那邊行，更過溪南烏□樹。

　　玉樓春風前欲勸春光住，春在城南芳草路。未隨流落水邊花，且作飄零泥上絮。鏡中已覺星星誤，人不負春春自負。夢回人遠許多愁，只在梨花風雨處。

　　玉樓春

　　戲賦云山何人半夜推山去？四面浮云猜是汝。常時相對兩三峰，走遍溪頭無覓處。西風瞥起云橫渡，忽見東南天一柱。老僧拍手笑相夸，且喜青山依舊住。

　　鵲橋仙

　　山行書所見松岡避暑，茅檐避雨，閒去閒來几度？醉扶孤石看飛泉，又卻是、前回醒處。東家娶婦，西家歸女。釀成千頃稻花香，夜夜費、一天風露。

　　南鄉子

　　登京口北固亭有怀何處望神州？滿眼風光北固樓。千古興亡多少事？悠悠！不盡長江滾滾流。年少万兜鍪，坐斷東南戰未休。天下英雄誰敵手？曹劉！生子當如孫仲謀。

　　南鄉子

　　舟中記夢欹枕艫聲邊，貪听咿啞聒醉眠。變作笙歌花底去，依然，翠袖盈盈在眼前。別后兩眉尖，欲說還休夢已闌。只記埋冤前夜月，相看，不管人愁獨自圓。

　　南鄉子好個主人家，不問因由遍去〔口茶〕。病得那人妝晃了，巴巴，系上裙儿穩也哪。別淚沒些些，海誓山盟總是賒。今日新歡須記取，孩儿，更過十年也似他。

　　踏莎行

　　庚戌中秋后二夕帶湖篆岡小酌夜月樓台，秋香院宇，笑吟吟地人來去。是誰秋到便凄涼？當年宋玉悲如許！隨分杯盤，等閒歌舞，問他有甚堪悲處？思量卻也有悲時，重陽節近多風雨。

　　踏莎行

　　和趙國興知錄韻吾道悠悠，憂心悄悄，最無聊處秋光到。西風林外有啼鴉，斜陽山下多衰草。長憶商山，當年四老，塵埃也走咸陽道。為誰書到便幡然？至今此意無人曉。

　　蝶戀花

　　送〔示右〕之弟衰草殘陽三万頃。不算飄零，天外孤鴻影。几許凄涼須痛飲，行人自向江頭醒。會少离多看兩鬢。万縷千絲，何況新來病。不是离愁難整頓，被他引惹其他恨！

　　臨江仙金谷無煙宮樹綠，嫩寒生怕春風。博山微透暖薰籠。小樓春色里，幽夢雨聲中。別浦鯉魚何日到，錦書封恨重重。海棠花下去年逢。也應隨分瘦，忍淚覓殘紅。

　　臨江仙手拈黃花無意緒，等閒行盡回廊。卷帘芳桂散余香。枯荷難睡鴨，疏雨暗池塘。憶得舊時攜手處，如今水遠山長。羅巾〔水邑〕淚別殘妝。舊歡新夢里，閒處卻思量。

　　一剪梅記得同燒此夜香，人在回廊，月在回廊。而今獨自睚昏黃，行也思量，坐也思量。錦字都來三兩行，千斷人腸，万斷人腸。雁儿何處是仙鄉？來也〔心西〕惶，去也〔心西〕惶。

　　破陣子

　　為陳同父賦壯語以寄醉里挑燈看劍，夢回吹角連營。八百里分麾下灸，五十弦翻塞外聲。沙場點秋兵。馬作的盧飛快，弓如霹靂弦惊。了卻君王天下事，嬴得生前身后名。可怜白發生！

　　定風波

　　暮春漫興少日春怀似酒濃，插花走馬醉千鐘。老去逢春如病酒。唯有，茶甌香篆小帘櫳。卷盡殘花風未定。休恨，花開元自要春風。試問春歸誰得見？飛燕，來時相遇夕陽中。

　　定風波

　　送盧提刑，約上元重來少日猶堪話別离，老來怕作送行詩。极目南云無過雁。君看，梅花也解寄相思。無限江山行未了。父老，不須和淚看旌旗。后會丁宁何日是？須記，春風十日放燈時。

　　定風波

　　再用韻和趙晉臣敷文野草閒花不當春，杜鵑卻是舊知聞。謾道不如歸去住，梅雨，石榴花又是离魂。前殿群臣深殿女，赭袍一點万紅巾。莫問興亡今几主。听取，花前毛羽已羞人。

　　青玉案

　　元夕東風夜放花千樹，更吹落、星如雨。寶馬雕車香滿路。鳳簫聲動，玉壺光轉，一夜魚龍舞。蛾儿雪柳黃金縷，笑語盈盈暗香去。眾里尋他千百度。驀然回首，那人卻在，燈火闌珊處。

　　粉蝶儿

　　和晉臣賦落花昨日春如十三女儿學繡，一枝枝、不教花瘦。甚無情，便下得、雨〔人孱〕風〔人愁〕。向園林、舖作地衣紅縐。而今春似輕薄蕩子難久。記前時、送春歸后。把春波都釀作、一江醇酎。約清愁、楊柳岸邊相候。

　　千年調

　　蔗庵小閣名曰卮言，作此詞以嘲之。卮酒向人時，和气先傾倒。最要然然可可，万事稱好。滑稽坐上，更對鴟夷笑。寒与熱，總隨人，甘國老。少年使酒，出口人嫌拗。此個和合道理，近日方曉。學人言語，未會十分巧。看他們，得人怜，秦吉了。

　　祝英台令

　　晚春寶釵分，桃葉渡，煙柳暗南浦。怕上層樓，十日九風雨。斷腸片片飛紅，都無人管，倩誰喚、流鶯聲住？鬢邊覷。試把花卜心期，才簪又重數。羅帳燈昏，嗚咽夢中語：是他春帶愁來，春歸何處？卻不解、將愁歸去！

　　最高樓

　　醉中有索四時歌者，為賦長安道，投老倦游歸。七十古來稀。藕花雨濕前胡夜，桂枝風澹小山時。怎消除，須〔歹帶〕酒，更吟詩。也莫向、竹邊孤負雪。也莫向、柳邊孤負月。閒過了，總成痴。种花事業無人問，對花情味只天知。笑山中，云出早，鳥歸遲。

　　最高樓

　　吾擬乞歸，犬子以田產未置止我，賦此罵之。吾衰矣，須富貴何時？富貴是危机。暫忘設醴抽身去，未曾得米棄官歸。穆先生，陶縣令，是吾師。待葺個、園儿名佚老。更作個、亭儿名亦好。閒飲酒，醉吟詩。千年田換八百主，一人口插几張匙？休休休，更說甚，是和非！

　　新荷葉

　　和趙德庄韻人已歸來，杜鵑欲勸誰歸？綠樹如云，等閒借与鶯飛。兔葵燕麥，問劉郎、几度沾衣？翠屏幽夢，覺來水繞山圍。有酒重攜，小園隨意芳菲。往日繁華，而今物是人非。春風半面，記當年、初識崔徽。南云雁少，錦書無個因依。

　　丑奴儿近

　　博山道中效李易安体千峰云起，驟雨一霎儿价。更遠樹斜陽，風景怎生圖畫？青旗賣酒，山那畔別有人家。只消山水光中，無事過這一夏。午醉醒時，松窗竹戶，万千瀟洒。野鳥飛來，又是一般閒暇。卻怪白鷗，覷著人、欲下未下。舊盟都在，新來莫是，別有說話。

　　沁園春

　　靈山齊□（“淹”換草字頭）賦，時筑偃湖未成。疊嶂西馳，万馬回旋，眾山欲東。正惊湍直下，跳珠倒濺，小橋橫截，缺月初弓。老合投閒，天教多事，檢校長身十万松。吾廬小，在龍蛇影外，風雨聲中。爭先見面重重。看爽气朝來三數峰。似謝家子弟，衣冠磊落，相如庭戶，車騎雍容。我覺其間，雄深雅健，如對文章太史公。新堤路，問偃湖何日，煙雨蒙蒙。

　　沁園春

　　帶湖新居將成三徑初成，鶴怨猿惊，稼軒未來。甚云山自許，平生意气，衣冠人笑，抵死塵埃。意倦須還，身閒貴早，豈為蓴羹鱸膾哉！秋江上，看惊弦雁避，駭浪船回。東岡更葺茅齋。好都把軒窗臨水開。要小舟行釣，先應种柳，疏篱護竹，莫礙觀梅。秋菊堪餐，春蘭可佩，留待先生手自栽。沉吟久，怕君恩未許，此意徘徊。

　　沁園春

　　將止酒，戒酒杯使勿近杯汝來前，老子今朝，點檢形骸。甚長年抱渴，咽如焦釜，于今喜睡，气似奔雷。汝劉伶，古今達者，醉后何妨死便埋。渾如此，歎汝于知己，真少恩哉！更憑歌舞為媒。算合作平居鴆毒猜。況怨無大小，生于所愛，物無美惡，過則為災。与汝成言，勿留亟退，吾力猶能肆汝杯。杯再拜，道麾之即去，招則須來。

　　滿江紅

　　江行和楊濟翁韻過眼溪山，怪都似、舊時曾識。是夢里、尋常行遍，江南江北。佳處徑須攜杖去，能消几兩平生屐？笑塵埃、三十九年非，長為客！吳楚地，東南拆。英雄事，曹劉敵。被西風吹盡，了無陳跡。樓觀才成人已去，旌旗未卷頭先白。歎人間、哀樂轉相尋，今猶昔。

　　滿江紅

　　游南岩和范廓之韻笑拍洪崖，問千丈、翠岩誰削？依舊是、西風白馬，北村南郭。似整复斜僧屋亂，欲吞還吐林煙薄。覺人間、万事到秋來，都搖落。呼斗酒，同君酌。更小隱，尋幽約。且丁宁休負，北山猿鶴。有鹿從渠求鹿夢，非魚定未知魚樂。正仰看、飛鳥卻應人，回頭錯。

　　滿江紅敲碎离愁，紗窗外、風搖翠竹。人去后、吹簫聲斷，倚樓人獨。滿眼不堪三月暮，舉頭已覺千山綠。但試將、一紙寄來書，從頭讀。相思字，空盈幅。相思意，何時足？滴羅襟點點，淚珠盈掬。芳草不迷行客路，垂楊只礙离人目。最苦是、立盡月黃昏，欄干曲。

　　滿江紅

　　暮春家住江南，又過了、清明寒食。花徑里、一番風雨，一番狼藉。流水暗隨紅粉去，園林漸覺清陰密。算年年、落盡刺桐花，寒無力。庭院靜，空相憶。無說處，閒愁极。怕流鶯乳燕，得知消息。尺素如今何處也？彩云依舊無蹤跡。慢教人、羞去上層樓，平蕪碧。

　　滿江紅

　　送李正之提刑入蜀蜀道登天，一杯送、繡衣行客。還自歎、中年多病，不堪离別。東北看惊諸葛表，西南更草相如檄。把攻名、收拾付君侯，如椽筆。儿女淚，君休滴。荊楚路，吾能說。要新詩准備，廬山山色。赤壁磯頭千古浪，銅〔革是〕陌上三更月。正梅花、万里雪深時，須相憶。

　　水調歌頭

　　舟次揚洲和人韻落日塞塵起，胡騎獵清秋。漢家組練十万，列艦聳高摟。誰道投鞭飛渡？憶昔鳴〔骨高〕血污，風雨佛狸愁。季子正年少，匹馬黑貂裘。今老矣，搔白首，過揚州。倦游欲去江上，手种橘千頭。二客東南名胜，万卷詩書事業，嘗試与君謀。莫射南山虎，直覓富民侯！

　　水調歌頭

　　盟鷗帶湖吾甚愛，千丈翠奩開。先生杖履無事，一日走千回。凡我同盟鷗鳥，今日既盟之后，來往莫相猜。白鶴在何處？嘗試与偕來。破青萍，排翠藻，立蒼苔。窺魚笑汝痴計，不解舉吾杯。廢沼荒丘疇昔，明月清風此夜，人世几歡哀？東岸綠蔭少，楊柳更須栽。

　　水調歌頭

　　和馬叔度游月波樓客子久不到，好景為君留。西樓著意吟賞，何必問更籌？喚起一天明月，照我滿怀冰雪，浩蕩百川流。鯨飲未吞海，劍气已橫秋。野光浮，天宇回，物華幽。中州遺恨，不知今夜几人愁？誰念英雄老矣？不道功名蕞爾，決策尚悠悠。此事費分說，來日且扶頭！

　　水調歌頭

　　趙昌父七月望日用東坡韻，敘太白、東坡事見寄，過相褒借，且有秋水之約。八月十四日余臥病博山寺中，因用韻為謝，兼寄吳子似。我志在寥闊，疇昔夢登天。摩娑素月，人世俯仰已千年。有客驂鸞并鳳，云遇青山、赤壁，相約上高寒。酌酒援北斗，我亦虱其間。少歌曰：神甚放，形如眠。鴻鵠一再高舉，天地睹方圓。欲重歌兮夢覺，推枕惘然獨念，人事底虧全？有美人可語，秋水隔嬋娟。

　　漢宮春

　　立春日春已歸來，看美人頭上，裊裊春幡。無端風雨，未肯收盡余寒。年時燕子，料今宵、夢到西園。渾未辦、黃柑荐酒，更傳青韭堆盤。卻笑東風從此，便薰梅染柳，更沒些閒。閒時又來鏡里，轉變朱顏。清愁不斷，問何人、會解連環？生怕見、花開花落，朝來塞雁先還。

　　八聲甘州

　　夜讀《李廣傳》，不能寐，因念晁楚老、楊民瞻約同居山間，戲用李廣事，賦以寄之。故將軍飲罷夜歸來，長亭解雕鞍。恨灞陵醉尉，匆匆未識，桃李無言。射虎山橫一騎，裂石響惊弦。落魄封侯事，歲晚田園。誰向桑麻杜曲，要短衣匹馬，移住南山？看風流慷慨，談笑過殘年。漢開邊，功名万里，甚當年健者也曾閒？紗窗外，斜風細雨，一陣輕寒。

　　念奴嬌

　　書東流村壁野棠花落，又匆匆、過了清明時節。□（“划”左邊多一橫）地東風欺客夢，一枕云屏寒怯。曲岸持觴，垂楊系馬，此地曾輕別。樓空人去，舊游飛燕能說。聞道綺陌東頭，行人長見，帘底纖纖月。舊恨春江流未斷，新恨云山千疊。料得明朝，尊前重見，鏡里花難折。也應惊問：近來多少華發！

　　念奴嬌

　　賦雨岩近來何處有吾愁？何處還知吾樂？一點凄涼千古意，獨倚西風寥廓。并竹尋泉，和云种樹，喚作真閒客。此心閒處，不應長藉邱壑。休說往事皆非，而今云是，且把清尊酌。醉里不知誰是我，非月非云非鶴。露冷風高，松梢桂子，醉了還醒卻。北窗高臥，莫教啼鳥惊著。

　　念奴嬌

　　登建康賞心亭，呈史留守致道我來吊古，上危樓贏得、閒愁千斛。虎踞龍蟠何處是？只有興亡滿目。柳外斜陽，水邊歸鳥，隴上吹喬木。片帆西去，一聲誰噴霜竹？卻憶安石風流，東山歲晚，淚落哀箏曲。儿輩功名都付与，長日惟消棋局。寶鏡難尋，碧云將暮，誰勸杯中綠？江頭風怒，朝來波浪翻屋。

　　木蘭花慢

　　席上呈張仲固帥興元漢中開漢業，問此地、是耶非？想劍指三秦，君王得意，一戰東歸。追亡事、今不見，但山川滿目淚沾衣。落日胡塵位斷，西風塞馬空肥。一編書是帝王師，小試去征西。更草草离筵，匆匆去路，愁滿旌旗。君思我、回首處，正江涵秋影雁初飛。安得車輪四角，不堪帶減腰圍。

　　木蘭花慢

　　中秋飲酒將旦，客謂前人有賦待月無送月者，因用天問体賦可怜今夕月，向何處、去悠悠？是別有人間，那邊才見，光影東頭？是天外空汗漫，但長風、浩浩送中秋？飛鏡無根誰系？嫦娥不嫁誰留？謂經海底問無由，恍惚使人愁。怕万里長鯨，縱橫触破，玉殿瓊樓。蝦蟆故堪浴水，問云何、玉兔解沉浮？若道都齊無恙，云何漸漸如鉤？

　　木蘭花慢

　　滁州送范〔人卒〕老來情味減，對別酒，怯流年。況屈指中秋，十分好月，不照人圓。無情水，都不管，共西風只管送歸船。秋晚蓴鱸江上，夜深儿女燈前。征衫，便好去朝天。玉殿正思賢。想夜半承明，留教視草，卻遣籌邊。長安故人問我，道愁腸〔歹帶〕酒只依然。目斷秋霄落雁，醉來時響空弦。

　　水龍吟

　　登建康賞心亭楚天千里清秋，水隨天去秋無際。遙岑遠目，獻愁供恨，玉簪螺髻。落日樓頭，斷鴻聲里，江南游子。把吳鉤看了，闌干拍遍，無人會，登臨意。休說鱸魚堪膾，盡西風，季鷹歸未？求田問舍，怕應羞見，劉郎才气。可惜流年，憂愁風雨，樹猶如此！倩何人、喚取紅巾翠袖，〔手文〕英雄淚！

　　水龍吟

　　為韓南澗尚書壽甲辰歲渡江天馬南來，几人真是經綸手？長安父老，新亭風景，可怜依舊！夷甫諸人，神州沉陸，几曾回首！算平戎万里，功名本是，真儒事、君知否？況有文章山斗，對桐陰、滿庭清晝。當年墮地，而今試看，風云奔走。綠野風塵，平章草木，東山歌酒。待他年整頓乾坤事了，為先生壽。

　　水龍吟

　　過南劍雙溪樓舉頭西北浮云，倚天万里須長劍。人言此地，夜深長見，斗牛光焰。我覺山高，潭空水冷，月明星淡。待燃犀下看，憑欄卻怕，風雷怒，魚龍慘。峽束滄江對起，過危樓、欲飛還斂。元龍老矣，不妨高臥，冰壺涼簟。千古興亡，百年悲笑，一時登覽。問何人又卸，片帆沙岸，系斜陽纜？

　　永遇樂

　　京口北固亭怀古千古江山，英雄無覓，孫仲謀處。舞榭歌台，風流總被，雨打風吹去。斜陽草樹，尋常巷陌，人道寄奴曾住。想當年、金戈鐵馬，气吞万里如虎。元嘉草草，封狼居胥，贏得倉皇北顧。四十三年，望中猶記，烽火揚州路。可堪回首，佛狸祠下，一片神鴉社鼓！憑誰問、廉頗老矣，尚能飯否？

　　賀新郎

　　別茂嘉十二弟，鵜□、杜鵑實兩种，見离騷補注綠樹听鵜□（ＪＵＥ２，“決”右半加“鳥”）。更那堪、鷓鴣聲住，杜鵑聲切！啼到春歸無尋處，苦恨芳菲都歇。算未抵、人間离別。馬上琵琶關塞黑，更長門、翠輦辭金闕。看燕燕，送歸妾。將軍百戰聲名裂。向河梁、回頭万里，故人長絕。易水蕭蕭西風冷，滿座衣冠似雪。正壯士、悲歌未徹。啼鳥還知如許恨，料不啼清淚長啼血。誰共我，醉明月？

　　賀新郎

　　邑中園亭，仆皆為賦此詞。一日，獨坐停云，水聲山色，競來相娛，意溪山欲援例者，遂作數語，庶几仿佛淵明思親友之意云。甚矣我衰矣！悵平生、交游零落，只今余几？白空垂三千丈，一笑人間万事。問何物、能令公喜？我見青山多嫵媚，料青山、見我應如是。情与貌，略相似。一尊搔首東窗里。想淵明、停云詩臼，此時風味。江左沉酣求名者，豈識濁醪妙理！回首叫、云飛風起。不恨古人吾不見，恨古人、不見吾狂耳。知我者，二三子。

　　賀新郎

　　陳同父自東陽來過余，留十日，与之同游鵝湖，且會朱晦庵于紫溪，不至，飄然東歸。既別之明日，余意中殊戀戀，复欲追路。至鷺茲林，則雪深泥滑，不得前矣。獨飲方村，悵然久之，頗恨挽留之不遂。夜半，投宿吳氏泉湖四望樓，聞鄰笛悲甚，為賦賀新郎以見意。又五日，同父書來索詞。心所同然者如此，可發千里一笑。把酒長亭說。看淵明、風流酷似，臥龍諸葛。何處飛來林間鵲？蹙踏松梢殘雪。要破帽、多添華發。剩水殘山無態度，被疏梅、料理成風月。兩三雁，也蕭瑟。佳人重約還輕別。悵清江、天寒不渡，水深冰合。路斷車輪生四角，此地行人銷骨。問誰使、君來愁絕？鑄就而今相思錯，料當初、費盡人間鐵。長夜笛，莫吹裂！

　　賀新郎

　　同父見和，再用韻答之老大那堪說！似而今、元龍臭味，孟公瓜葛。我病君來高歌飲，惊散樓頭飛雪。笑富貴、千鈞如發。硬語盤空誰來听？記當時、只有西窗月。重進酒，換鳴瑟。事無兩樣人心別。問渠儂：神州畢竟，几番离合？汗血鹽車無人顧，千里空收駿骨。正目斷、關河路絕。我最怜君中宵舞，道男儿、到死心如鐵！看試手，補天裂。

　　賀新郎

　　用前韻送杜叔高細把君詩說：悵余音、釣天浩蕩，洞庭膠葛。千尺陰崖塵不到，惟有層冰積雪。乍一見、寒生毛發。自昔佳人多薄命，對古來、一片傷心月。金屋冷，夜調瑟。去天尺五君家別。看乘空、魚龍慘淡，風云開合。起望衣冠神州路，白日銷殘戰骨。歎夷甫、諸人清絕！夜半狂歌悲風起，听錚錚、陣馬檐間鐵。南共北，正分裂！

　　賀新郎

　　賦水仙云臥衣裳冷。看蕭然、風前月下，水邊幽影。羅襪塵生凌波去，湯沐煙江万頃。愛一點、嬌黃成暈。不記相逢曾解佩，甚多情、為我香成陣。待和淚，收殘粉。靈均千古怀沙恨。恨當時、匆匆忘把，此仙題品。煙雨凄迷〔人孱〕〔人愁〕損，翠袂搖搖誰整？謾寫入、瑤琴幽憤。弦斷招魂無人賦，但金杯的礫銀台潤。愁〔歹帶〕酒，又獨醒。

　　賀新郎

　　賦琵琶鳳尾龍香撥，自開元《霓裳》曲罷，几番風月？最苦潯陽江頭客，畫舸亭亭待發。記出塞、黃云堆雪。馬上离愁三万里，望昭陽、宮殿孤鴻沒，弦解語，恨難說。遼陽驛使音塵絕，瑣窗寒、輕櫳慢捻，淚珠盈睫。推手含情還卻手，一抹《梁州》哀徹。千古事、云飛煙滅。賀老定場無消息，想沉香亭北繁華歇。彈到此，為嗚咽。

　　摸魚儿

　　淳熙已亥，自湖北漕移湖南，同官王正之置酒小山亭，為賦。更能消、几番風雨，匆匆春又歸去。惜春長怕花開早，何況落紅無數！春且住。見說道，天涯芳草無歸路。怨春不語。算只有殷勤，畫檐蛛网，盡日惹飛絮。長門事，准擬佳期又誤。蛾眉曾有人妒。千金縱買相如賦，脈脈此情誰訴？君莫舞。君不見，玉環飛燕皆塵土！閒愁最苦。休去倚危欄，斜陽正在，煙柳斷腸處。







*** END OF THE PROJECT GUTENBERG EBOOK 辛棄疾詞選 ***


    

