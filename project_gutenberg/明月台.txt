*** START OF THE PROJECT GUTENBERG EBOOK 明月台 ***




Produced by Young Nei Ing





明月台

翁桂著

序    

　　「滄海桑田尚變遷，人生能有幾多年。世間好事忠和幸，臣報君恩子奉親。」四句
提綱言其世道無常，滄海桑田尚易變遷，豈況人生在世，無有百年之樂。但行好事，莫
問前程，為臣盡忠，為子盡孝，願留芳名，莫存罵世。

　　若論為官作宰者，宋朝有個奸臣秦檜，風波奸險，忠良被害，徽欽蒙塵於他域，國
家顛危於旦夕。今看岳武穆墓前之榜樣，孰不知忠奸之區別哉！此亦膾炙人口，人所共
知，豈非流芳千古、遺丑萬年者乎？若論人之立身，無論士農工商，以孝為本。然孝亦
無窮：以舜帝之孝，感格天心，所以舜之為舜也，孝名萬古，人莫所及﹔而今惟以順而
則為孝也。

　　竊謂天地生人，勞而不勞，父母生子，不勞而勞。安能推及胎養之勞苦、撫育之辛
勤哉！繼而疾病痘疹，恐其不壽﹔延師課讀，恐其不精﹔風寒恐其不暖，飲食恐其不飽
……諸如此類，父母愛子之心無所不至。及其長也，子反呼喝其親，抵觸其親，以親愛
為尋常，視親慈為應得。嗚呼！烏鴉反哺，羊羔跪乳。物類尚具良能，木本水源，人生
反昧至性！當知愛我如掌上之珠，惜我如身邊之玉。十月懷胎，三年乳哺，恩莫大焉。
其間另有貧家衣食不相繼者，或少母苦節扶孤，老父積勞訓子，情景酸楚，尤為刻骨。
而人子全無體貼，使親嗟貧歎老，滿目淒涼。皆為養兒待老，積穀防饑，只道暮年有望
，誰知子絕天倫。傷心痛目，血淚交流。甚之更有一種無妄之流，養其身不能養其心，
殺其身不能變其心。翅羽全翎，遠走高飛，逃亡在外，到處安身，若無父母，石孔生來
。誠謂養虎傷身，恩將仇報。此等之流，無父無君，無法無天，更為化外，異乎禽獸之
不如也。甚至骨肉之間，而子有悖逆之言，恩已斷，義已絕，而猶冀其一悟，望其一改
，不忍遽斥其非，易暴其惡，俟其回心轉意，飲水思源，以待將來。豈期竟有棄父之子
也！天下有不容棄父之子，而容有棄子之父。而今天地翻常，世道不同，非但無棄子之
父，而竟有棄父之子，然理之所無而事之所有者，不可言而道也，天地之間豈所容哉！

　　畢竟忠者死忠，孝者未嘗不死孝。可以死而死，則死為孝﹔不可死而死，則死為非
孝。故孝子愛其身於親存之日，恐親之生無以養也。有不登高、不履險、不臨深、不遠
遊之戒。愛其身於親亡之後，恐親之死無以葬也。是以忠者不待命，孝者不待囑。而不
忠不孝者，雖以生君之命、生父之囑，亦復何益哉！世有孫子森森而親不免於饑寒者，
以兄弟共養一父母，猶或史諉其弟，弟諉其兄。而區區一個兒，能為兩口之所依倚，則
子平日之孝於其親者可知也。如其不然，親之於子，今日依之倚之而不應，明日依之倚
之而又不應，於是傷心絕望，誓於此生不復以子為依倚。父不得已而仍但依倚其母，母
不得已而仍但依倚其父。如是而有兒與無兒何以異？兒之在家〔不在家〕又何以異乎？
甚者，親不依倚其子者，煩其子﹔子反以依倚其親者，累其親。然則有兒反不如無兒之
樂，兒在家反不如不在家之省父母之憂，而欲父母之思之，豈可得與？傷心哉！

　　但凡人之大困大苦，氣憤不平，鬱結不舒者，或一詩、一歌、一吟、一詠，借端發
洩，以消胸中塊磊，以暢其志者乎？是以左邱明失目而著書，司馬遷腐刑而作史。屈原
之離騷，莊周之荒唐，皆由此而設也。餘本布衣寒士，草野村夫，安知翰墨中之滋味耶
？安敢與前賢先哲為匹哉！不無胡謅亂道，嚼飯噴蛆，閒暇無事，亂說因果﹔移花接木
，指鹿為馬，借形描影，將無作有。庸言俚鄙，不知云何。若東施之效顰，用狗尾而續
貂，敢為世人嗤笑云爾。

　　　　時在咸豐六年初伏日　洞庭東山煙水散人凝香翁桂著於蕭縣草野書軒之南窗下

自序

　　《明月台》者，何謂也？世間每有《清風亭》之事傳，聊就今人演陳跡，未知真乎
假乎？既有《清風亭》，豈無《明月台》？則禍因惡積，福緣善慶，一善一惡，立見分
明。不知是耶非耶？是以謂之《明月台》。《明月台》何為而作者？無非從忠孝節義、
悲歡離合之中，生出渺茫變幻、虛誕無稽一段因由，借端借事，懲勸醒世之謂也。作書
者誰耶？乃煙水散人自謂之也。

第一回    

鳳凰丹山雙慶壽

　　話說四川峨嵋山之東，有丹山者，乃鳳凰朝立之處。山之玲瓏剔透，峭壁懸崖，鑲

嵌若裝飾，顏色如彩畫﹔似寶非寶，似石非石，誠天然而成者，精瑩奪目，光彩射人。
人跡罕到，莫敢近焉。其間樹木重雜，松柏參天。其山之半有亭，名曰清風亭，即昔年
雷擊張繼寶之處，人皆稱望恩亭也。亭前有一泉，謂之飲鳳泉，清流湍激，徹底澄清。
一片水光，若皓魄之長空，玻璃之世界，照徹肺腑，為之寒膽。鳳凰憩於亭而飲於泉者
，此也。其泉下有一溪，一泓清水，如山腰玉帶，謂之玉帶溪。自西北由南而至東，縈
繞半圍而圓者，十有餘里，則水之瀉於鳳凰池也。其水較弱水無異，一塵不染。水之無
情，一鱗不產故也。其亭、泉、溪、池內外，碧梧翠竹，古柏蒼鬆，琪樹萱草，奇花異
葩，四時不謝之花，八節長春之景。乃鳳凰林也。其山之高，不亞於峨嵋，其山之幽，
莫遜於蓬萊，堪勝鳳凰幽棲於此也。

　　鳳凰乃禽中之長，鳳雄也，凰雌也。自西池王母蟠桃大會之後，三月十五日，乃鳳
凰之生辰。是日清晨，鳳凰朝陽。當旭日東升之時，立於丹山之上，鼓翅伸頸，長鳴一
聲，聲徹雲霄、然後各鳥飛舞而來。頃刻之間，群鳥畢集，俯首鵠立於丹山之下。各鳴
一聲，若嵩呼朝覲之意，環立左右，尚未散班。忽然鳳凰二鳥各展鳳目，細察群鳥，惟
獨蝙蝠不到，大叫三聲，跳躍不已。立向各鳥云：「今當壽誕之辰，群鳥畢集，何獨蝙
蝠小麼妄敢違法不到，大失禮體，與無父無君者何異！」即發憤諭一道，差衣冠禽百舌
鳥帶領神鷹前去擒獲來山，以正其罪。


　　自衣冠禽等展翅飛到武彝（無義）山迷性洞，洞口有蚊子蒼蠅急忙通報進去。蝙蝠
迎接天使。鳳凰諭下，跪聽宣讀。詔曰：

　　我鳳凰乃禽中之長，鳥中之王，自鳳鳴於歧山，銜書於孔丘，得其書而傳其道。世
稱至聖，為萬代帝王之師，其銜書之功莫大焉。凡我禽部，百鳥欽仰，群丑威伏。今本
爵壽誕之辰，群鳥莫不飛舞前來，恪盡職守，何獨蝙蝠小麼，違法慢禮，罔知倫化，藐
視王章，大千法紀！飛速擒獲，以正欺滅之罪。欽此欽遵。

　　讀罷之後，百舌鳥吩咐將蝙蝠拿下。蝙蝠施禮躬身，說道：「天使息怒。我蝙蝠四
足而兩翼，晝伏而夜行，本非禽屬，其奈我乎？且世人圖我之形，為萬福之宗，借我之
名，為吉祥之首。誠為美譽，自以為無匹者也。不知禽乎獸乎，自古及今，孰不知之？
請回山復諭。」一派謬言悖禮說得眾鳥無言，只得回山繳諭。

　　這鳳凰正憩於碧格之上，大鵬、衣冠禽等俯仗碧梧之下，鳴其曲折。鳳凰聽罷，說
道：「惟獨此類非禽非獸，乃化生之流，誠禽獸之不如也。我部卵生之中，另有一種悖
逆不仁無情之鳥，鷹嘴長啄，伶牙俐齒。其母抱子之時，在巢中不飲不食，公鳥尋食，
銜而喂之，苟延性命。抱之七七四十九日，小鳥出殼，其母則死。其小鳥先啄其眼珠，
後食其皮肉，然後五臟心肝，食其淨盡，則小鳥毛羽全翎，飛舞上下，任意往還。安知
乳哺之苦，實為慘然之至。謂之不孝鳥也。」正言之間，忽聽林外鶴淚猿哀。差把林神
鷹前去查看。只見猿猴跳躍而暴吼，仙鶴飛舞而亂鳴。神鷹喝住問道：「到我丹山，所
為何事？」猿猴將帖留下，翻筋斗而去。未知端的，且聽下回分解。

第二回    

麒麟玉洞兩呈祥

　　話說鳳凰忽聽林外一片聲鳴，差把林神鷹前去查看，只見猿鶴相爭，神鷹喝住問道
：「到我丹山，所為何事？」問之不答，猿猴將書留下，翻筋斗而去。神鷹將書呈上，
備鳴一切。鳳凰展目一觀，念道：

　　玉洞麒麟謹啟：竊我禽獸兩部，頗知禮義，閣下乃禽中之長，愚弟為獸中之王。今
逢八月十五日，乃賤誕之辰，恭請魚軒降臨，群鳥騶從，以成千載良逢之勝會，百年不
遇之盛舉。萬勿辭為非獸，榮之幸之！屆期恭聞寫鸞響亮，即當掃山以待。是所切望。
此啟。

　　且說麒麟山桃花玉洞乃麒麟出入之所，內有兩石寶焉。左有一匾：「改過從善，麒
之居之」﹔右有一匾，「悟心存性，麟之居之」。雄者麒而雌者麟，聖人出而麒麟現，
乃獸中之王，巨神也。聖朝雍熙，四海昇平，有祥麟之征也。其玉洞石室，無纖毫破綻
，渾然一塊而成者，不知石耶玉耶。洞中寬敞，有幾許裡也，多植桂樹，不計其數﹔洞

外古柏蒼鬆，間以桃柳，春間柳綠桃紅，燦若煙霞，猶勝於桃源者也。每逢朔望，群獸
畢集於玩月台松柏桃柳之間，謂之麒麟崖也。崖之前有八角孝感亭，謂之孝悌忠信、禮
義廉恥也。亭前曲檻流通，松風水月，石橋環於其上。果然水秀山清，冬夏不竭，孱孱
而流於思源池也。眾獸飲於此者，令其飲水思源，不忘其本也。其橋以南，漸漸平坦大
道，直達良心田，則四通八達也。話休煩絮。不覺涼風薦爽，將近中秋，壽誕在邇。麒
麟道：「前請鳳凰赴會，方顯我桃花玉洞富貴非常。大會嘉賓於玩月台，八面軒昂，涼
風透體。前後左右，桂樹森森，馥鬱芬芳，香氣撲鼻。到其十五，滿山明月，寶鏡高懸
，照耀水色山光，何異月府贍宮？」

　　是日清晨，麒麟二獸齊登玩月台，伏首躬身，似乎報答天地，然後大吼一聲，振動
山嶽。只見仙鹿銜芝而上壽，猿猴捧桃而祝慶，眾獸踴躍前來，紛紛畢集，止步於玩月
台下，挨次俯首伏身，各叫一聲，似乎山呼朝賀之禮，環立兩廂。忽聽雲漢之間，鑾鳳
和鳴，鶯歌燕語，一派笙簧樂奏，誠八音莫能及其一二也。翹望之間，遮天蔽日，知鳳
凰率領禽部前來赴會。麒麟亦率眾，禿禿之聲，前往相迎。鳳凰落於玩月台前，眾鳥亦
紛紛落下。鳳凰則鼓翅長鳴，麒麟則伏首大吼，眾鳥獸亦各叫一聲，似乎慶賀相見之禮
。禮罷之後，眾鳥各展技能，鳴噪於茂林之中，翱翔於霄漢之間。飛舞已罷，各飲思源
池水。麟鳳各居賓主之位，分禽東獸西，排立兩邊。鳳凰吩咐不孝鳥道：「爾到思源池
，多飲其水，稍可免爾罪愆。」小猴領去飲之，歸班鵠立。麒麟遍視部中，惟有蝙蝠不
到，暴哮如雷，怒氣悖悖，說道：「蝙蝠小麼，專敢違法抗禮，悖逆不仁，欺慢尊長。
無父無君，即無法無天，難逃法網。火速擒獲，以正其罪，殺不可恕。即差人面獸及豺
狼虎豹，再借神鷹四隻，協同前去，毋違速速。」

　　自數將飛躍前去，來至迷性洞，把洞小麼急忙通報進去。蝙蝠聞之，魄散魂消，不
知何事，戰慄出來。數將不容分說，若鷹拿燕雀，展翅飛回，放於玩月台前。蝙蝠伏地
無聲，麒麟深斥其罪。蝙蝠戰兢而說道：「大王息怒，容蝙蝠細稟。」說道：「禽中有
翅而無四足，獸中有足而無兩翼，不入禽獸兩部拘束，由來久矣，何獨今日之不容也？
」（強詞奪理，謬言悖法，人之不良，不如禽獸。）麒麟聽罷，大怒道：「爾非禽非獸
，何物來由？如此狡猾！吩咐神鷹將他碎屍萬段，亦難雪我心中之氣。」蝙蝠情知不能
漏網，哀哀求命，從此降伏，謹遵法度。麒麟仁慈化育，說道：「既以改過從新，免爾
不死。從此奉公守法，克修厥職，凜之慎之！」歸入獸部。蝙蝠叩首謝恩，回山而去。
鳳與麟說道：「我三月十五日賤誕之辰，群鳥畢集，惟獨蝙蝠不到。曾經查問，擒獲來
山，百般巧辯，縱之而去。惟獨此類，非禽非獸，乃比生之流，誠禽獸不如也。」閒談
良久，鳳凰告辭，各歸山林去了。且說蝙蝠，雖然口伏而心不伏，一路忖量：「尋常一
身無拘無束，而今反受牽制，如何是好？」回至洞中，垂頭喪氣，悶悶不樂。未知端的

，且聽下回分解。

第三回    

昧真性蝙蝠殞命

　　話說蝙蝠回至洞中悶悶不樂，小麼看見洞主不樂，眾小麼私下商議道：「莫若邀幾
位游手好閒浪蕩子弟，或賭博頑錢，或猜拳飲酒，或吟詩花間，或彈琴月下，以解煩惱
，豈不美哉？」眾小麼商議明白，各去相邀。不多一時，蜻蜓蜢蚱、蠍子蜈蚣、螻蟈飛
鱉、牛猛臭蟲、蝦蟆老鼠，皆係不良之輩，食人之骨血，咬人之肌膚，害人之田禾等等
，三五成群，來至迷性洞。不用通報，直至落魂壇。只見蝙蝠隱几而寐，眾昆蟲喊叫，
蝙蝠夢中驚醒，嚇得一身冷汗，只道麒麟又來擒拿，不覺戰戰兢兢。及開眼一看，乃素
昔往來偷雞摸狗、尋花問柳之流，皆遠近鄰友。各各拱手稱賀道：「昨日聞得蝠兄歸入
獸班，乃獸中之福將也。叨在鄰光，與有榮施，可喜可賀！今日我眾特來酬酒，與蝠兄
為壽。明日蝠兄大開筵宴，我將再來領饒，與蝠兄為賀，兩相情密，豈不樂哉？」蝙蝠
蹙眉而說道：「眾昆兄不知其細。自春間鳳凰生辰，因未朝賀，前來拿問，幸百般巧辯
，狡賴得脫。昨日又值麒麟生辰，亦未朝賀，又來擒獲。竊思我非禽非獸，無拘無束，
任意往還，尚不足快其樂。豈知數將不容分說，將我抓至麒麟山。麒麟暴哮非常，我回
言反觸其怒，幾乎喪命。情知不能漏網，只得假意伏降，哀求饒命，歸入獸部，方始放
回。細想尋常自由自便，若往若還，何等自在！如今反受牽制。回山之後，悶悶不樂，
心中五馬六撞，欲生不得，欲死不能，不知心中如何是好。既然眾昆兄光臨寒洞，理當
設桌，開懷暢飲，乘此月明如晝，以盡通宵之樂。不識眾昆兄以為何如？」眾昆蟲說道
：「我等前來恭賀，尚未具禮，且蝠兄不伏歸班，我等正當酬酒與蝠兄為壓驚之敬，明
日我等再饒盛宴罷。」蝙蝠那裡肯從，說道：「眾昆兄不必多心，今日皆在小弟一人承
辦，不用再謙。」眾昆蟲聽罷，說道：「既然如此，恭敬不如從命，但是叨饒不當。」
蝙蝠道：「無須客套。」吩咐擺桌於桑園窖坑涼亭之上。

　　不多一刻，席已齊備。蝙蝠讓至涼亭，分賓主坐下。迷魂酒過三巡，黑心菜過五味
，天色將曛。螢火蟲滿屋掌燈，明如白晝，然後猜拳行令，賓主豪飲，杯盤交錯，羅列
珍饈，謂之富貴不斷頭。果然富家一席酒，窮漢半年糧。列位不知菜名，聽我道來：

　　忍雞（饑）鵝（餓）脖暈頭鴨，胳把肘子腳丫子﹔囹圄口內舌（言其身在牢獄之中
），狴犴腹中心（亦猶是耳），竹筍燒尾尖（打板子），木片火夾肉（枷頭頸），溺碱
拌麩子，乾烹屎殼郎，醋溜西北風，馬尾穿豆腐﹔人中黃，人中白，一碗白露湯。

　　看看日已西沉，夜已更深，菜雖未盡，酒已酩酊，亭中寂寂亦無聲。只見眾酒鬼醺
醺大醉，東倒西歪，惟蝙蝠落在窖坑之中，得其飽矣，尚在夢寐之中，不醒人事。日高
三丈，猶未離牀。這眾酒鬼似醒非醒，昏昏昧昧，踉踉蹌蹌，各自回去。

　　其蝙蝠醒來，只覺遍體生涼，滿身屎溺，方知落在陷阱之中，不能得出。忙叫長腳
馬蜂，前來撈救出來，就在無恥深潭刷洗一番。來至夢生草堂，猶覺酒氣上衝，若腹中
暗藏刀劍，若兩兵相交，若戰鼓咚咚，若絞腸痧痛。痛罷之後，不由的一陣洶湧上來，
則滿口噴糞，幾乎嘔出黑心。嘔罷之後，濁氣下降，放其無量虛屁（不成人者即如此類
），暢然爽快，猶覺酒病上升，臥於瑁（昧）涼（良）牀上。睡至良久，耳邊忽聽鼓樂
之聲，問小麼洞外何事。小麼說道：「今日史（屎）殼郎迎接紡織娘成親，轎從此過。
」蝙蝠聽說紡織娘三字，心中忽然想起春間曾托老鼠仁兄求親於紡織娘，幾次三番，堅
執不允，何得反與史（屎）殼郎為妻，是何意也？令人可惱？（作書者借蝙蝠一派胡言
為引）但無計策，如何是好？事不宜遲，即請老鼠仁兄，商議大事。請不多時，老鼠來
到洞中，與蝙蝠分賓主坐下。蝙蝠說道：「春間托仁兄與紡織娘求親，堅執不從，我求
親在先，何得今日屎殼郎反去迎娶？豈非有奪妻之恨，令人可惱。請仁兄想一妙計。」
老鼠眉頭一皺，計上心來，說道：「你我齊集兩洞小麼，各執器械，待其喜轎到來，打
退來人，將新人搶進洞房，同拜花燭，不怕不從。」蝙蝠聽得，手舞腳蹈，說：「好計
！好計！」

　　老鼠與蝙蝠商議明白，即聚小麼，埋伏述性洞山坡之間等候。只聽鼓樂之聲漸近，
小麼吶喊而出。嚇得護從人眾抱頭鼠竄，各相逃命，將新人彩轎丟在曠野，急急跑回土
穴洞，一一報與屎殼郎知道去了。這裡眾小麼蜂擁前來，將新人抬至迷性洞內。有打靛
婆、花蝴蝶二人將新人扶入洞房，只等蝙蝠拜堂。這新人進得洞房，哭哭啼啼，尋死覓
活，打靛婆與花蝴蝶二人相勸不住，報與蝙蝠知道。蝙蝠來至洞房，深深一揖，說道：
「久慕小娘子，今日得睹花容，實為萬幸。竊思小娘子乃貧家女子，夏則棲於草莽荒郊
，冬則居於山岩土窟，終朝紡織，身無一縷。到我豪門，終身富貴。論相貌，品格非凡
，人才出眾，你也妙齡，我也青春，未嘗辱沒於你。況武彝山之威武，迷性洞之華麗，
房廊屋舍般般有，洞房金屋貯多姣。與我做個押寨夫人，未嘗虧負於你，享榮華，受富
貴，豈不樂哉？自春間求親，執意不從，何得反許屎殼郎為婦耶？我想屎殼郎，黑炭頭
，推車漢，寒酸子，賤骨頭，居則路旁土穴，食則驢屎馬糞，竊為娘子不取也。若比較
之，誰高誰低，豈非自輕自賤？偏叫你夫婦不成，我先要洞房花燭。今日來此，有何話
說？」紡織娘聽了一番議論，柳眉倒豎，杏眼圓睜，說道：「富貴不能奪其志，貧賤不
能易其心。女子適一而終，既許史（屎）郎為婦，海枯石爛不移。清平世界，朗朗乾坤
，大膽狂徒，專敢強搶良家婦女，強佔霸留，肆行不法，神人共怒，天理不容。恨不能
將爾碎屍萬段，難雪我心頭之恨！我頭可斷，我志不移。」（節烈女子，金玉其聲）蝙
蝠聽罷，不由的怒從心上起，惡向膽邊生，大怒道：「如此賤人，不識抬舉。」吩咐羅
網蜘蛛，將紡織娘捆綁起來。蠍子將勾弔在剝皮亭上，叫蛐蟮將長鞭痛打不休。紡織娘
罵聲不絕。

　　忽聽得洞外一片聲響，如山崩地裂。有小麼報進洞來，說道：「大事不好了！今有
麒麟山眾獸，漫山遍野而來，不知何事。」嚇得蝙蝠魂飛天外，眾小麼屎尿直流。道言
未了，人面獸等擁將進來，將蝙蝠等眾擒獲淨盡。來到剝皮亭上，只見樑間高弔一個女
子。問明來歷，乃屎殼郎狀內所告強搶新人紡織娘。即忙放下，然後將迷性洞一火焚毀
，再將鎖押蝙蝠等眾，並紡織娘一同帶至麒麟山。數刻之間，回到麒麟山，將蝙蝠等眾
在案人證跪在當台。麒麟問道：「蝙蝠，爾知罪否？」蝙蝠稟道：「犯獸不知罪犯何條
？」麒麟厲聲說道：「你屢屢違禮不法，無妄無知，罪在不赦。姑念小小蝙蝠，改過從
新，奉公守法，釋放回山。今有屎殼郎告爾暴虐不仁，強搶良家女子。爾身該何罪？」
蝙蝠叩頭道：「春間屢屢求親與紡織娘，執意不從，但犯獸求親在先。今日屎殼郎反然
迎娶紡織娘，豈非奪犯獸之妻乎？並非犯獸奪其妻也。（謬言悖禮，誠如是耳）求爵主
明察。」麒麟聽罷，大怒道：「謬言悖禮，一派奸詐。」吩咐捆打。打罷，麒麟又說道
：「一家女兒百家求，有允與不允之論，允者以結秦晉，任從迎娶，不允者兩無干涉。
求親不論先後，允則為親。若以求親在先者為親，何須一家女兒百家求也？」吩咐叫屎
殼郎上來。麒麟問道：「爾之親事何時允的？」屎殼郎叩頭稟道：「在四月示親即允。
有三媒六證，擇於八月十八日迎娶，不意中途遇搶，為此伏叩天恩明斷。」稟罷，又叫
紡織娘上來，問道：「爾之親事畢竟許與誰家？」紡織娘叩頭稟道：「春間有蝙蝠求親
，小女子素聞蝙蝠橫行暴惡，悖逆不仁，是以堅執未允。小女子不以富貴為重，不以貧
賤為辭，但取人之忠厚樸誠，為終身之望，故在四月許親於史（屎）家田舍郎也。今逢
合巹之辰，不意中途被狂徒強搶，幸賴爵主天威，不致失志於人，恩同再造。叩求恩判
施行，以敦倫化。（貞烈女子，巾幗丈夫）所供是實。」麒麟聽他二人一口同音，又問
蝙蝠道：「爾尚有何言？」蝙蝠叩頭如搗，說道：「犯獸該死，求爵主恩典。」麒麟又
向紡織娘說道：「好一個貞烈女子！」吩咐將屎殼郎、紡織娘二人當堂開釋，各賞花紅
。又吩咐屎殼郎：「將紡織娘領回家去，擇日完婚去罷。」二人叩頭謝恩道：「幸逢爵
主施恩典，明日依然拜洞房。」二人攜手同行而去。麒麟說道：「蝙蝠非禽非獸，曉諭
革出，永不許入我獸部。饒爾狗命去罷！」

　　再說蝙蝠，打得皮開肉綻，鮮血淋淋，心中想道：我從前何等自在，耀武揚威，不
料今日淒苦倍常，狼狽不堪。如今巢穴焚毀，存身無地，有何面目再回武彝（無義）山
。一路行來，越思越苦，越苦越悲，不覺落下淚來，一陣心酸，一口怨氣填胸，投於化
生池內，（化生之流仍歸化生池也）命之亡也。豈知一魂不散，隨風縹緲，落於無根山
上。不知端的，且聽下回分解。

第四回    

現本相頑石生胎

　　話說無根山有一頑石，透漏瘦，五色俱備，大可賞玩，乃女蝸氏煉石補天，遺留至
今，得天地之正氣，受日月之精華，由來久矣。恰巧蝙蝠一魂不散，隨風縹緲，落於頑
石之上，魂氣借頑石為質，頑石借魂氣為靈，相依為命，渾然一氣。蝙蝠昏昏昧昧，如
醉如癡，微覺醒來，方知死於非命。再想現世，形質全無，莫可如何，鬱鬱不舒，依然
昏昏沉沉，附於石上，猶在夢寐之中。此是後話不題。

　　且說江西吉安府，有一個裴員外，名字祿榮，排行第四，呼為裴四員外。所娶甘氏
十三姐為妻，年將四十，子息雖產而不存，兒女全無。終朝念佛誦經，各處焚香禮拜，
家計不豐，好善樂輸。夫婦二人，依倚為命。對門有個崔員外，名吉，字金龍，與裴員
外異姓弟兄，情同骨肉，往來殷密。這崔員外弟兄甚多，惟他最幼，呼為十二郎，諸兄
各有田產地土，皆居鄉間，務農為本。十二郎在城居焉，家計富饒，店業數處，頗稱小
康。安人武氏三娘，所生兩兒三女，長子天昌，次子天茂，尚在幼年，延師課讀。這崔
員外樂敘天倫，優游自適，素聽人說「上有天堂，下有蘇杭」，忽有所感，一念虔誠，
要到南海進香，必由蘇杭而過，進香回來，可以盤桓數月，各處名山勝景，古寺奇峰，
山川之靈秀，江海之源流，仰觀天地之大，俯察品類之盛，不枉人生在世，博覽一番，
使其眼界一寬，不亦樂乎？即與安人說之此事。安人說道：「朝山進香，禮拜觀音大士
，此乃正事。代妾身多備香燭，如同親到南海，以盡鄙忱。」員外道：「就在明日黃道
出行。」安人道：「員外此去，早日回家，以免妾身懸望。」又說了些家常理短，叮囑
一番，然後安歇不題。

　　次日天明，員外起來，梳洗已畢，用了早膳，吩咐將行李車仗收拾齊備，帶了張興
、張旺兩個家人，一個小廝進財，主僕四人，望前進發。時值豔陽天氣，海棠醉舞，薔
薇香漫﹔正三月初旬光景，不覺春色滿荒郊，風吹撲鼻香。這員外一路行來，又見桃紅
柳綠，令人怡情至樂，一路行程，饑餐渴飲，夜宿曉行。看看來至仁慈義渡，即長江水
道，另覓船隻，員外與家人小子俱各登舟，立刻開船掛帆東下。員外在艙中，眺矚左右
，觀看江勢，若白練橫空，接於霄漢。山景風光，層嵐疊翠，身在船中不知船也，悠悠
然若張騫上天台之所不易也。這員外主僕四人渡水登山，在路行程個月有餘，不覺船到
杭州武林門、錢塘江、西湖、桃花渡，直望普陀山進發。隔海望去，山接雲霄，隱隱不
楚。順風順水，對山前進。過了南海，漸進漸近，鬱然叢林，如在目前。船到山崖停泊
，只見山崖之上人山人海，擠擁不動，皆是往來香客，如雲集一般。此處風俗與別處不
同，人人衣帽整齊，莫不善男信女者也。員外船一抵岸，就有店小二前來迎接，然後主
僕四人搬取行李，與店小二一同來到招商店內住下。崔員外齋戒沐浴，用過晚膳，吩咐
家人備辦香燭供禮，次日天明上山進香。一宵晚景不題。

　　睡到五鼓天明，員外起來，梳洗已畢，用了點心，手執虔心香，同家人朝山進香。
登慈悲崖、無畏岩、盤陀石，升階而上，則大悲亭也。香客往來，憩於亭者，此也。亭
之以上，謂之靈鷲峰。峰回路轉，反覺平坦，多植紫竹，謂之紫竹林，不知幾千萬株。
林中一溪清水，謂之洗心溪，溪邊兩岸，皆垂楊細柳，溪上橫一渡仙橋。通焉。凡人之
善者，行之於橋，水中有紅珠隨影﹔其心惡者，行之於橋，有黑珠隨影。善惡分明，立
顯於此，令人寒膽。凡不忠不孝、心懷奸險之流，亦莫敢進也。行之橋上，方見殿宇高
聳，煙氣貫於斗牛。過橋前行，則步高一步，只見一道紅霞耀目，乃殿宇之牆也。再行
數十步，到山門，橫懸一匾，有「善哉善哉」四個大字，左右朱門環獸。山門內，居中
一尊彌勒佛，口中不動念彌陀，見了燒香人，不住笑吟吟。兩邊四大金剛。過了山門，
再往前進，則大雄寶殿，高懸一匾，乃「誠能格天」四字。殿前居中，定子午向，擺一
個大鐵香爐，謂之良心爐。大殿左右，皆有廡廊，長有數十間。左邊集賢居，右邊迎賓
軒，凡香客到此，少息片時，冠帶之所。這員外衣冠齊楚，然後瞻仰三寶，禮拜大士。
鐘鼓齊鳴，竹蕭迭奏。果然殿宇軒昂，莊嚴威重，丈六金身，毫光現現。後殿皆是無量
福佛也。拜罷之後，員外回到迎賓軒。有小沙彌獻茶已罷，又來一個中年和尚，雙手捧
了緣簿，見了員外，一膝而前，說道：「請員外結一個善緣。」員外接來，拈筆不知寫
了多少，小和尚叩謝而去。員外亦要回寓，主僕四人來到店小二家，吃了中飯，算了飯
錢，上船回江西去了。此是後話不題。

　　且說江西亢旱，直至重陽下雨，一年顆粒全無，糧米失收，人民饑饉，盜賊蜂生，
大小行業難安，各店買賣全無。崔員外雖有店業數處，被竊數次，連賠帶折，皆已閉歇
。家中亦數次被竊，若風捲殘雲，罄盡一空。全省大荒，報官不入。且崔員外有數位長
兄，雖有地畝，難免饑困，皆在十二郎家纏繞不休。武氏安人盼望員外，尚未回家，不
知在路平安否，甚為放心不下，莫可如何。這且不言。再說崔員外，自南海進香回來，
心中樂然自得，再游西湖十景。水色山光，風景人情，一路行來，到了蘇州。或名山勝
跡，庵觀寺院，極目窮觀，盡情遊玩，盤桓半月有餘，看不盡山川靈秀，水色山光，猶
覺未暢其意。聞得江西年歲大荒，自己出來半年有餘，不知家中如何光景，甚屬放心不
下，不能遊山玩景，速速回家要緊。時值天清氣爽，桂馥飄香，主僕四人鼓棹揚帆，長
驅北上。

　　且說蝙蝠一魂不散，落在無根山，附於頑石之上，魂氣借頑石為體，頑石借魂氣為
靈，日久年深，應在乙酉（一有）年壬申（人身）日，（雖有人身而無人心）頑石生胎
現世。（一生行跡所作所為從此而始）所謂天地生物不測也。再說崔員外，這日在長江
征帆馳聘，正行之間，忽然陰雲密布，雲霧滿天，頃刻雨來。眾水手急忙落蓬攏岸一灣
至送子碼頭，停船偃息。霎時狂風暴烈，水面傾顛。少頃之間，猛雨如注，點如拳大，
黑天漫地，風雨交加。繼之以燭，崔員外在艙中默坐無言，耳中忽聽得隱隱有小兒啼哭
之聲，心中忖道：此間並無二船，岸上又無村落人家，惟有無根山，人跡罕到，安得有
小兒啼哭之聲？甚為詫異。良久之間，雨收雲霽，日朗風清。吩咐船家不必開船，叫兩
個家人上岸找尋小兒啼哭之處。兩個家人來到岸上，並無村落人家。迤邐前往，忽見高
山峻嶺，二人爬山越嶺，來到山巔之上。旁有數畝平陽之地，有一個小小石泉，泉間有
一塊五採光華石，分作兩半，如蛤蚌之開張，如核桃之刀剖。二人正欲前往，又聽得啼
哭之聲，只見五彩石分開，內臥一個赤體嬰兒，不知從何而來。二人商議道：「我在此
看守，你到船上報與員外知道，速速就來。」李旺跑至船上，告訴員外如此緣故。員外
聽說，甚為奇異，心中想道：「昔時周文王九十九子，忽而天賜雷震子，湊成百子。我
老夫雖有二子，未足為多，豈非老天亦賜一子與我？往後此子，乃世之英物也。」「叫
李旺回去，同張興把嬰兒抱來我看。」李旺上得岸來，跑到山上，將話與張興說明，二
人抱了嬰兒，來到船上，交付明白。員外接來一看，小兒二眼炯炯，射定員外不移。細
看嬰兒，天庭飽滿，地間方圓，眉清目秀，面白唇紅。喜之不勝，愛如珍寶。取名風雨
子，取字天盛，排行第三。忙將舊衣包裹好了，取米糕和開水，調而餌之。待到家中覓
乳娘哺之，撫養成人，不枉我暮年有靠也。（福耶禍耶）一宵晚景不題，明日望江西出
發。不知端的，且聽下回分解。

第五回    

崔員外家破人亡

　　話說崔員外，南海進香回來，聞得江西大荒大亂，不及遊玩，路由無根山，拾了一
個兒子。在路行程，已非一日，這日到了江西。來到自家門首，門間並無一人。口內不
言，心中自言自語道：「今日為何如此冷落，不比尋常光景？」主僕數人進得大門，將
行囊檢點明白。員外叫進財抱了嬰兒，來至內院。有武氏安人並小丫鬟急忙出來迎接。
然後坐下，敘了寒溫，說了些在外風光勝景，聞知家鄉大荒大旱，放心不下，即速來家
，免得掛念。又將路過無根山，拾了一個嬰兒，不知從何而來，說也奇怪，安人你那裡
知道，員外從頭至尾細說一遍。「你道奇也不奇，此間未聞有石中生子，亙古罕聞之事
。我想周文王九十九子，天賜一個雷震子，湊成百子，我今日得此一子，莫非亦是天賜
？故此取名風雨子，日後非等閒之輩。在路無乳，將米糕和開水調而食之。今已到家，
須覓乳娘哺之，扶養成人，不枉我二老之恩也。」員外說罷，安人接過小兒一看，卻是
眉清目秀，面白唇紅。仔細一觀，說道：「眉有高低，眼有雌雄，心懷不正﹔鼻有一痣
，心有點黑，其痣可治，其黑難療，且日漸而大，十六年來，盡行全黑。日後不良，立
見於此。（武氏安人識人冰鑒相定終身，良可畏哉。）況此石受天地日月之氣，凝結所
感而成，懷胎日久年深，豁然生出一子，真乃奇怪，聞所未聞之事，猶恐不祥。」（誠
者是言）說罷，員外只道此子必有大用，那裡肯信。說道：「且待將來，以觀其志。」
此是後話不題。安人道：「年歲荒歉，田地失收，店業連賠帶折，皆已閉歇，奴僕盡行
打發﹔數位哥哥纏繞不休，勉力支持。」

　　那知道連荒三年，把個崔員外將房廊屋舍、田畝地土亦皆毀變，罄盡一家，家計蕭
條，漸漸凋零。幸天昌、天茂兩個兒子尚在攻書，頗屬聰明，勤心苦讀，少解愁煩。奈
何蒼天不賜之以福，而反奪其子之何速，不意兩子相繼矢亡。員外與安人疼如割心。這
員外以風雨子為依倚之望，愛如珍寶，猶勝於前。而武氏安人竟有先見之明，心中忖道
：「得了一個風雨子，失了兩個親生兒。自從此子進門之後，未見所善，而消耗益甚。
」心中大不樂意，鬱鬱成病，日重一日，臥牀不起。個月之間，悠然長逝，撇下三個女
兒，如何是好？幸而皆已受聘，只得送與婆家。但目下老者老而小者小，如何存活？「
想我自己置身無地，又不能脫身他往，戀此嬰兒何益？」忽然想起對門裴四員外四十無
兒，莫若將風雨子過繼與他，亦得一條生路也。心中籌思，尚未明言。


　　且說裴員外，家計不豐，為人古道，年雖四旬，子息全無。他夫婦二人看破世情，
不以兒女為念，終朝念佛誦經，做些小陰功善事，亦無饑寒之苦，亦無求富貴之心，安
分守己。夫婦二人相依為命，以待天年，無掛無慮，豈不樂哉！

　　且說崔員外，這日來到裴員外家。二人相見坐下，說了些閒話，敘了些家常，然後
說到要把風雨子過繼與裴四郎為子，自己可以脫身他往，不致受饑寒之苦，父子得生，
兩全其美。商議良久，裴四郎堅執不從。說道：「小弟四旬以來並無子息，不以兒女為
念，不求富貴為榮，無榮無辱，以盡餘年。何必作兒女之態？莫與兒孫作馬牛也。你我
弟兄，雖然異姓，情同骨肉。或米糧不斷，或手頭空乏，弟當周濟未嘗不可。」一派言
語，說得崔員外無可如何，坐了一回，告辭回去。心中想道：「這個冤業兒作何安置？
」再托左鄰右舍從中善說，使小子苟延性命，亦是一個大大陰功。好善之人，何不為之
？這且不言。

　　且說吉安府離城數十里，有一個安樂村，村中有一個員外，姓甘，名雨，字和風，
莊農人家，良田百頃，牛馬成群，住宅樓台亭閣，後有果木園林，堪稱富饒。廣行善事
，陰功不小，明中去了暗中來，家計日盛興騰。這甘員外與裴員外郎舅至親，甘氏十三
娘與甘員外同胞姊妹。這甘員外年將四旬，只生一子，並無兄妹，乳名萬卷書，學名百
善，（作者取其百善孝為先）至性最孝，廣行善事，勝於父祖。觀其舉止端莊，大有根
基來歷，果然天姿俊秀，一表非凡﹔才比宋玉，貌若潘安，胸富五車，文成七步。年將
弱冠，尚未受室。父母欲與他締結姻盟，托媒人各處提親，紳士官宦之家，皆不如百善
之意，心中遍想：「世間未必有才貌雙全的女子能與我匹配者。如無才貌雙全者，終身
不娶。」凡有提親撮合者，父母任其自擇，亦不如意，盡行回覆。父母為之憂心。老夫
婦二人談論之間，說道：「明日問問我兒，畢竟要何等人家，方能結盟完娶。問個明白
，免得煤人各處往返。」

　　次日安人來至書房，安人說道：「我兒年已長成，親事要緊。為何媒人屢屢提親，
貧富數十家，皆不如我兒之意？畢竟要何等人家方稱我兒之願，只管向為母的說明，再
求淑女。」問之再再，不能隱情，只得說道：「為兒的親事，不論貧窮富貴，恐世間未
必有才貌雙全的女子與我匹配，故此皆不如意。若無才貌雙全者，終身不娶。」安人聽
罷，回至內堂，向員外說知。夫婦二人道：「這倒是一個難題目了，慢慢察聽罷。」如
是之後，絕無撮合者一二年矣，或婚姻遲早，或紅鸞星尚未照命耶。父母為之憂疑。此
是後話不題。

　　且說崔員外，被風雨子累贅，不能脫身他往。前番與裴四員外計議數次，尚未應允
，如今再托舊時的鄰居，向裴員外說合此事。不覺風雨子年已六歲。未知作何安置，且
聽下回分解。

第六回    

裴四郎無兒有子

　　話說崔員外因風雨子累贅，無從安放，意欲過繼與裴四郎為子，說之數次，堅執不
允，如何是好？只得托親賴友，再向裴四郎說成此事方好。不覺春去秋來不自由，年少
青春趕白頭。此時風雨子年已六歲，安放妥然，方可脫身。心中又想道：湖廣幾個店業
，雖然閉歇，尚有許多賬目，可以討些銀錢度日。不如遠走高飛，免得在親戚人家，被
人恥笑。主意已決。

　　那日有數人來到裴員外家，說起崔員外困苦，只落孤身一人，撇下六歲小兒，無從
托孤寄子：「前年崔兄曾經說過，意欲過繼與裴兄為子，尚未應允。況裴兄並無兒女，
且崔兄意欲脫身他往，顧戀此子無益。我等想裴兄莫若將機就計，兩全其美。素知裴兄
廣行善事，素積陰功，救人一命，勝造七級浮屠，好善樂為，莫大陰功，將來福壽綿長
，夫婦齊眉，永保長生。望裴兄成全善事，為百年不遇之盛舉。萬望金諾，何啻千金，
以全我眾之薄面，則有榮光多矣。」裴四郎聽罷眾人一番議論，說道：「老夫年將半百
，方知四十九年之非，看破世情，不以兒女為望，不求富貴為榮，安分守己，以盡餘年
。何必被兒女情腸牽制耶？然托妻寄子，自古有之，如若崔兄意欲他往，何妨將此子寄
放老夫處代為扶養，待一二年間，與他攻書上學，長大成人之時，崔兄滿可領回，一門
完聚，亦屬兩全其善。不知諸兄以為如何？」眾人聽罷，說道：「裴兄不必推辭。既然
崔兄決意欲將此子過繼與裴兄為子者，則崔兄一心無掛慮，南北任往還也。」裴四郎聽
到這話，想道：「此事不能不允。」說道：「既蒙諸兄撮合，又與崔兄交好，老夫只得
遵命了。」眾人一齊往前施禮，說了許多套話，然後告辭而去。

　　這眾人來到崔員外處，只見一間破屋，煙氣直往外噴，數步以外，只覺臭氣撲鼻。
走到跟前，問屋內為何出煙，崔員外方始出來。垢面蓬頭，不衣不履。見了眾人說道：
「小兒出花，尚未走漿貫膿，沒有牛屎，拿些驢屎馬糞熏熏他，不免臭了諸位兄台，有
罪！有罪。」然後眾人將裴員外應許之事說了一遍。崔員外連忙謝了眾人，說道：「且
待出罷了花，再勞諸位一同送去。」復又頓足道：「天生冤逆兒，（今日方知）引愧入
家門，傾家並敗產，偏偏要出花，不盡苦哀哉！」言罷，眾人各自相別而去。

　　再說甘員外夫婦二人，想兒子年已十四五，尚未作親，屢屢提媒，皆不如百善之意
﹔每有官宦家，願結姻盟者，任其自擇，猶不足取。那裡有許多才貌的女子與他匹配者
？父母為之憂心，暗中又叫媒婆各處察聽，總要如兒子的意才好。那日有兩個媒婆，一
個叫賈（假）奉承，一個叫許（虛）恭敬，來到甘員外家。直至內堂，見了安人，說道
：「張員外，李翰林家有二位千金，天姿國色，絕世佳人，才堪詠絮，貌若傾城，真乃
神仙中之美麗者。這兩家親事，天下無雙，不可錯過。不知安人意下如何？」安人聽說
，心中到也如意。又恐兒子不如意，就對媒婆說道：「且等員外家來商議，改日回信罷
。」打發媒婆去了不題。

　　再說裴四郎有一個胞兄，老三，自幼在湖廣生理，甚為得意，置了田產房舍，娶了
家室，有大船數隻，販賣貨物，常往江西。知道四兄弟夫婦二人並無兒女，且江西大荒
大亂，不能久居，不如接到湖廣，到也安逸，不失親親之誼。那日，裴三郎裝載一船貨
物，來到江西。先到裴四郎家，說道：「此處荒亂，不能久住，要接你夫婦二人避亂湖
廣，免受驚慌。待貨物賣完，一同回去。」裴四郎正在為難之際，聽他三哥一說，正合
心意。二人商議明白。數日之間，貨物賣完，裴三郎接了他夫婦二人，上船望湖廣去了
。裴四郎到了湖廣，乃魚米之鄉，比江西風俗高尚，心中樂然。過了十餘日，又想起前
番崔兄欲將兒子過繼與他，五次三番，堅執不允，又托人說之再再，不得不允。每見人
家有兒的，待父母未見所善，有兒不如無兒之樂。看破世情，不以兒女為念。幸得遠離
江西，不能送來，落得安然自在，到也罷了。

　　時屆春光晝永，不覺倦態迷離，磕睡沉沉，已入夢鄉。自覺步出庭院，耳邊忽聽呼
呼呼風響，只見空中跳下一隻白虎，火眼金睛，尾巴倒豎，見了四員外，如貓捕鼠。跑
之不及，被虎咬住脖頸，不能得脫，自知性命休矣。正在魄散魂消，戰慄不已，大喊大
叫，忽然醒來，不覺一場惡夢，嚇了一身冷汗，心中猶覺亂跳，不知吉凶禍福，尚在疑
猜。這且不言。

　　花開兩朵，各表一枝。再說崔員外，等兒子出罷了花，打點要將兒子送去。誰知裴
四郎被他哥哥接了湖廣去了，已去數日。心中想道：「我正要到湖廣討賬，二來將此子
帶去，千里迢迢，交付裴兄，則此子得了安身，我也一身輕快，無所掛慮，再作良圖。
」崔員外想定主意，次日叫了船，帶了兒子，一同上船往湖廣而去。在路行程，已非一
日。

　　那日來到湖廣，投飯店住下，然後打聽裴四郎的下落。眾人皆不知道。內中有一人
說道：「前日聽得人說裴三員外到江西接他兄弟，莫非就是裴四郎麼？裴三員外在青龍
橋邊居住，到那裡一問便知。」崔員外與眾人拱手而別，回到飯店，領了風雨子，問到
青龍橋。裴三員外家有人傳進話去。裴三員外弟兄二人出來招接。行至客屋，分賓主坐
下，各傾鄉曲。然後叫風雨子過來，與二位員外叩頭，侍立一邊。裴三員外有三隻船，
內有一隻慣走江西，船上無人照應，自己不能脫身，就向崔員外說道：「既然崔兄湖廣
有賬，我船上無人照應，就在我船上照應，又不耽誤討賬，兩全其美。且與舍弟莫逆相
好，異姓弟兄，如同手足，毫無別意。」崔員外躬身謝過。留了飯，就在裴三郎家住下
。裴四郎吩咐，叫人到飯店將行囊搬來，領了風雨子，往白虎村去了。

　　行走之間，心中暗想道：「昨日做了一場惡夢，今日崔金龍偏偏送個兒子來，莫非
白虎照命、白虎臨門，（預兆）莫非應在此兒身上？豈非先有養虎傷身，不祥之兆？」
說與安人知道。安人聽說道：「陰陽怕懵懂，未必如此。且看他志向再作道理。」裴四
郎與他取名既壽。（受命於天既壽永昌）這且按下不題。

　　此時春光明媚，花柳動人。正是花朝撲蝶，游女如雲。這日清晨，有幾個窗友前來
，邀甘百善到文昌閣會文。百善來至後堂，稟過了父母，與窗友一路之上說說笑笑出了
城。看見碧桃紅杏，極目芬菲﹔芳草王孫，遊春士女，看不盡春光富貴。不覺大寬眼界
，令人怡情至樂。眾人來到文昌閣，會罷了文，各自回家。甘百善吃罷午飯，來到書房
，只覺倦眼迷迷，隱几而寐，鼻息悠悠，公然入夢。不知端的，且聽下回分解。

第七回    

萬卷書魂遊幻境

　　話說甘員外之子萬卷書，自文昌閣會文回來，用膳已罷，來到書房，只覺倦態迷離
，悠然入夢。一魂出竅，自覺體態身輕，任意而往，身則隨之出了書房，步至庭院。有
灌水澆花者，有灑掃庭院者，有傳事出入者，絡繹不斷。多人置若罔聞，皆不睬不理。
行至大門間，有家人小子數輩，亦屬不恭不睬。心中想道：「今日文昌閣會文。想到其
間，身已在文昌閣了。」見了眾人，彼此亦皆不睬。前後遊玩一番，來到丹桂樓上。萬
軸牙籤，偶取一卷翻來一看，有一句道：「書中有女顏如玉」，不免觸動機關，又萌癡
念道：「世間未必有才貌雙全的女子。雖有冰人撮合者，富貴貧窮數十餘家，有才無貌
，有貌無才，不能與我匹配，盡行回覆。將來終身大事，如何是好？」自言自語，出了
文昌閣。信步前行，滿眼春光，郊外青青，不辨東西南北，看不盡春光富貴。亦不知走
了多少路途，來到一個赤繩村。忽然遠遠望見村莊，或顯或隱，似乎白壁粉牆，高接雲
霄﹔牆外桃柳成林，紅綠如霞。再往前行，尚隔裡許，則綠樹陰濃，兩邊栽植成行，中
間平坦大道。

　　正行之間，日色不侵，春風徐徐。來至莊前，一溪橫焉。溪之兩岸皆是垂楊細柳，
所謂溪柳自搖沙水清。溪上橫環白石小橋，名之繫足橋。通焉，只見門設六扇，雖設常
關。朱門赤赤，環獸金金﹔碧瓦琉璃，吞脊吻獸。不知是何廟宇，亦不知官宦的房舍，
亦不知誰家宅院，深為疑猜，且寂無人跡可問。及到門前，高懸豎匾，乃「月老仙府」
四個大字。心中喜道：「月下老人乃主人間之姻緣，有赤繩繫足之說。」再看兩邊，左
右對聯道：「願天下才子佳人，都成夫婦﹔恨世間冤家逆種，方為父子。」看罷，心中
沉吟道：「不料月老府就在這裡。我既到此間，想月老必有才貌雙全的女子與我撮合，
則終身大事有成，但不能與月老當面一見，問問姻緣有分否，如若無有姻緣之分，我甘
百善亦不癡心妄想。但不孝有三，無後為大，不孝之名，最關重大。或有提媒者，難論
才貌，擇其善者而訂之，不必癡心妄想，再累不孝之名於世也。」正在胡思亂想，又行
了數十步，只見東邊有一雙扉未闔，上有一匾，「長春苑」三字在焉，知其必是花園。
門外又無童僕，不免進去一觀。進得園來，瓊樓飛閣，曲徑通幽，竹景風聲，奇花異蕊
，春風徐徐，香氣襲人。迤邐前進，過了木香棚、荼縻架，由東而西，則太湖石矻立在
前。假山背後，一帶迴廊以北，則荷花池畔，池中築起一堤，曲曲彎彎。堤之兩邊，一
派屯字欄杆，盤旋行之。半堤中有六角亭。行遍欄杆，由東而西，又一庭院，怪石蒼松
，名花簇錦﹔中間甬道，白石砌逕，儼然一大殿居焉。上懸大匾，乃「善惡姻緣」四個
大金字。丹墀上，周圍玉石欄杆。殿前左右兩邊，粉壁高牆，各開月洞門。東有一匾，
乃「士女英才」﹔西有一匾，「國色天姿」。凡天下女子，總要經月老仙府一過，然後
注名定婚，全憑月下老人主裁，以定人間姻緣夫婦。

　　這甘百善信步遊玩，進得月洞門來。百花燦漫，萬紫千紅，一帶綠窗，皆女子所居
之處。只聽得琴韻幽揚，書聲婉轉。甘百善聽得人聲，不敢前進，潛身於假山石畔花叢
之中。窺見有一女子，淺妝淡飾，風彩動人，年可十三四歲，手執一簿，口中念道：「
昨日燈花結蕊，今朝喜氣盈門。佳人才子配良姻，永效于飛有定。」正念之間，行至綠
廟間，進去說道：「今日月下老人坐大殿，注名姓，檢點姻緣簿。各女子妝飾整齊，上
殿聽點，不可有誤。」甘百善聽了，心中想道：我甘百善之姻緣，不知匹配誰家女子。
且聽點名，如何發落。悄然出了洞門，伏於牡丹花下。幸牡丹茂盛，不見行藏。頃刻之
間，大殿上鐘鼓齊鳴，笙蕭迭奏，吆喝之聲，交雜一時。升堂已畢，大殿居中坐一位老
者，峨冠博帶，白髮童顏。侍從多人，各抱簿子，身傍有一人掌簿報名。只見眾女子如
花團簇錦一般，立於丹埠之上。聽得一一點名，點到一個女子，宮妝豔服，比眾不同。
老者欠身說道：「百花宮主，乃龍宮仙體，應與凡間甘百善有姻緣之分。且此子原有根
基來歷，顯親揚名，大富大貴，文苑中之亞魁也。」說罷，宮主襝衽再拜而起。

　　這甘百善在牡丹叢中聽得清清楚楚，想道：「待宮主出殿，可以迎面飽看怎樣的美
貌。」這宮主從容緩步，環珮叮噹，悠悠然進月洞而去。果然仙女臨凡，嫦娥再世，非
塵寰中之可比也。這甘百善心癢難搔，猶如麥糠裡睡覺，不知那裡滋撓。堂上點名已罷
，正要退堂，忽聽殿上說道：「為何有一陣生人氣？必有俗人在此竊看。吩咐手下人，
各處搜尋，拿來見我。」眾人各自分頭去了。甘百善聽說，嚇的慄慄打戰，連牡丹晃的
亂動。眾人見了，來到牡丹叢中，見一個白面書生，即時扭住，上殿稟報。老者笑容可
掬，問道：「你這書生，為何來到此間？姓甚名誰，一一稟來。」甘百善俯伏叩首，說
道：「小生乃吉安府安樂村姓甘，名百善，幻游泮水，身入黌門。今日文昌閣會文回來
，信步前行，不覺誤造仙府，冒犯慈顏。伏乞施恩，釋放回家，侍奉雙親，以全子職。
」言罷，老者說道：「爾本有仙基，方才檢點姻緣，有爾之名，應與龍宮百花宮主有姻
緣之分。爾賦性至孝，感動天庭，天賜良緣，一定無移。日後大富大貴，鼇頭之亞魁也
，可喜可賀。老夫今日慚無禮賀。」袖中取出一股釵釧。非金非玉，非石非寶，不知何
名，遞與甘百善道：「聊此為贈，日後自有應驗。」百善重又伏首叩謝。命仙童將百善
送出莊去。行至荼縻架下，不覺一絆跌倒，醒來乃是南柯一夢。想起月下老人贈一股釵
釧，伸手一摸，尚在袖中，如獲珍寶，佩之於身，不知如何應驗。此是後話不題。且說
甘員外，聞知崔金龍家破人亡，要將風雨子過繼與裴祿榮為子，如今又搬往湖廣，多年
不通信音，不如叫兒子百善往湖廣走一遭，瞧瞧姑母，未嘗不可。未知去與不去，且聽
下回分解。

第八回    

甘百善巧遇良緣

　　話說甘員外，聞聽姊夫裴祿榮過繼了一個外甥，如今搬在湖廣，多年不通信音，要
叫兒子百善往湖廣瞧他姑母。看了黃道吉日，齊備行囊禮物，次日裝了車仗行李，帶了
一個蒼頭常有福，一個家人宋明（送命），一個書童平安。這宋明膂力過人，素有膽量
，一身槍棒，武勇爭先。甘員外愛他平日忠心，恐他兒子年幼，路遇奸人，叫他跟去，
可保無虞。又囑咐了一番，然後主僕四人望湖廣而去。

　　此時冬盡春來，百草萌芽。這甘百善從未出過遠門，又見外邊風光山景，只覺爽快
倍常。在路行程，已非一日。那日來至黑松林，天然將晚，前不巴村，後不巴店，只見
前邊有座高山峻嶺。山上有一個黑風大王，打家劫舍，短截來往行人。他主僕四人不知
高低，來到山前。有幾個嘍囉攔住去路，說道：「拿買路錢來。」主僕數人嚇的打戰，
惟有宋明全無懼色，手執齊眉透心槍，大聲喝道：「大膽的狂徒，擅敢在此發野。」眾
嘍囉那裡肯退。這宋明舞動手中槍，結果了一個。這幾個嘍囉看勢不好，急急逃命。這
宋明抬頭一看，只見山上一軍，紮巾戎裝，手提雙刀，騎著一匹烏錐馬，就是黑風大王
，率領嘍囉巡山查路，來到山坡之間，遇著敗回的嘍囉，說了一番，這大王緊馬加鞭，
與眾嘍囉飛跑而來，來到松林前。見了宋明，就說道：「那裡來的無知惡棍，你不拿買
路錢就罷了，為何傷我的小卒？勢不干休！」宋明道：「你這不法強徒，膽敢剪截路徑
，強搶行人。今日遇著你宋爺，正要殺絕烏合之眾，剿滅你的窠巢，難出我心頭之恨。
尚敢前來狂獗！」黑風大王聽了，不由的火起，仗著寡不敵眾，就舞手中刀，迎面殺來
。宋明手疾眼快，掄動手中槍，急架相還。一個在馬上，一個在步下，戰了一二十合，
黑風大王有些氣力不加。宋明殺得性起，又戰了十餘合，正要分心刺去，不料黑風大王
提馬跳出圈外。眾嘍囉把個宋明團團圍住，不能得出。看看天色已黑，氣力已乏，到底
雙手不打四拳，這黑風大王又跳進圈來，把宋明殺了，領了嘍囉，前來將行囊車仗推上
山去了。他主僕三人聽得相交之聲，不顧行囊，各先逃命。在黑暗之中，不知誰東誰西
，各自散了。等到天明，皆不知宋明死活，你尋我，我尋你。不見了主人，心中又燥，
腹內又饑，這蒼頭勉力前行。走了數里，大路旁邊有一個小土地廟，暫且歇歇。聽得有
鼻息之聲，望裡一看，不是別人，就是書童太平。即忙叫醒，都說道：「小主人、宋明
二人那裡去了，如何回去？」二人又尋了一天，也尋不著，只得回去報與員外知道，多
叫人來各處找尋不題。

　　且說甘百善，原是個大命人，在黑夜之中，嚇的魂不附體，不顧車仗人伕，早先跑
了。正走之間，似乎有一長者拄杖迎來，攜手就跑，耳邊聽得呼呼風響，一霎時，落在
平地。叫了一聲，甘百善醒來。百善睜眼一看，長者已去無際，不能前往。心中想道：
莫非就是海了。忽然想起：月下老人贈我一釵，不知如何應驗？取到手中，只見水分兩
邊，中間一條大路。盡望前行，遠遠望去，殿閣層疊，樓台參差，宛如玉琢粉裝一般﹔
若隱若現，如雲似霧，高出霄漢。乃龍王之水晶宮也。這日，龍王吩咐眾水族道：「明
日午時，有貴客臨宮，乃江西亞魁甘百善，途中被難而來，直抵龍宮。爾等在龍宮以外
，排列兩邊，迎而進之，不可有誤。」龍袖一展，退殿而散。

　　這甘百善照道前行，來至龍宮門首。只見兩邊兵將整齊，欲行又止，趑趄不前。眾
水族看見甘百善來到跟前，進退無定，眾水族皆一膝而起道：「請貴客進宮，若將有待
予之至者。」百善聽說，縱膽而進，直闖丹墀。只見殿上端坐一位長者，古貌非凡，紅
袍玉帶。甘百善搶行幾步，來至滴水簷前，施禮躬身，再拜不起。龍王道：「貴人請起
。」百善伏首不起。又道：「昨日受驚非小，何得來到此間？誰人指引？一一講來。」
（問的有聲勢）然後吩咐賜坐。百善叩頭謝坐，坐在東側，就把中途遇盜的話說了一番
，又把夢游月老仙府，月下老人所贈之釵說了一遍。龍王點了點頭，就吩咐集英殿擺宴
。又向百善說道：「其中有個因果。昔年爾父救我小女一命，銜恩未報，一也﹔既蒙月
老贈釵，撮合姻盟，二也﹔小女與貴人本有夙緣之分，三也﹔貴人今秋大顯大貴，高中
亞魁，金榜題名，洞房花燭，四也。日後大富大貴，不可言量。可喜可賀，真乃我之乘
龍嬌客也。」說到這句，百善離坐，端肅再拜而謝。龍王還了半揖，又說道：「須得留
下此釵，以為聘幣之禮。」百善急忙雙手呈上。龍王伸手接來，納於袖內，也取出璧玉
雙連環，遞與百善道：「永結良緣，百年和好。」百善雙手捧接過來，慌忙離坐，叩首
謝恩。龍王笑容可掬而說道：「賢契不須多禮。」正言之間，宴已齊備。二人來至集英
殿，分賓主而坐。百善謙遜不敢。龍王道：「一者賢契初進龍宮，二者正當與賢契壓驚
，理當如是，不必過謙。」百善復又謝過了坐，然後坐下。酒過三巡，菜上五味，說不
盡珍饈美味，玉液金漿。龍王告便，往後殿而去。百善展觀樓台殿閣，非人間所有。看
殿院中，四樹參天：珊瑚樹，紅赤精瑩﹔瑪瑙樹，五彩鮮明﹔翡翠樹，翠白分明﹔珍珠
樹，珠掛滿枝。小者如豆粟，大者如雞卵，觀之可愛。正觀之間，聽得龍王出來，各相
聚位，再整杯盤。坐之良久，宴罷而起。看看日色將曛，龍王說道：「爾父母盼望甚切
，不便相留。」吩咐蝦兵蟹將：「送貴人到江西，不可有誤。」翁婿二人分別而散。此
是後話不題。

　　且說裴員外，搬到湖廣白虎村居住，自從崔員外將風雨子過繼與裴員外為子，只道
暮年有靠，與他攻書上學，巴不得日誦萬言，中個狀元才稱心。未知此子如何，且聽下
回分解。

第九回    

裴員外養虎傷身

　　話說裴員外到了湖廣，住在白虎村。自從崔員外將風雨子過繼與裴員外為子，改名
既壽。此子心懷不測，情性乖張，自進裴家之門，從未叫過一聲爹，也未叫過一聲娘。
夫婦二人愛如珍寶，疼的割心。每朝飲食，恐其不飽﹔衣服隨時，恐其不暖﹔疾病災悔
，恐其不壽。無論大小，莫不慮到。真正愛子之心，無所不至。夫婦二人常常存心：總
要另眼看待，恩養勝於親生的兒子，扶養成人，不枉我夫婦二人之心。（一片真心有何
益哉）不得不以父母之心而教育之，免得被人談說，原不是親生的兒子。所以待過繼的
兒子這麼樣。買的孩子打的狼。他夫婦二人待的兒子好了，方顯父母的情腸，不肯落他
人的話下。

　　話休煩絮。不覺既壽年已九歲，已在南學攻書。巴不的他日誦萬言，裴四郎又買了
多少的書籍字帖，恐怕誤了兒子的工課，用盡心機。（事屬枉然）那知這個裴既壽本非
父母所生，乃頑石中生出來的。出世之時，風雨交加，性隨風雨，凡事忽風忽雨，總是
狼心野性。（不肖之子）自小受訓教、遵約束，從上學之後，賴學更為神手，打架則奮
勇上前，善好拿槍弄棒，與人鬥毆打降，不是打張三，就是打李四，惹禍招非，不知父
母生了多少閒氣。家法重笞，棒傷未好，先以忘疼，不知廉恥，亦不足以為恥也。（不
顧臉面）誰知讀了數年書，目不識丁，自己姓裴的裴字念他個裘字，姓裘的裘字，他偏
要念他個裴字，活活把個先生氣死。教之不聽，管之不伏，不是一塊頑石，竟是一塊頑
鐵了。

　　且說裴員外，自從既壽進門之後，連年田地失收，費用重大，日漸消耗，不能與兒
子上學。雖有薄田，只好自己耕種。叫兒子拾糞、擔水、割草、喂牲口，這才不動的來
與他上學攻書，尚且不肯唸書。叫他拾糞割草，那裡肯動。每日在家游手好閒，與這些
狐群狗黨、三朋四友吃酒賭錢，結交無賴子弟，不近正人君子，把家中東西偷出去，三
瓶兩不滿也就賣了。數年以來習以為常。這既壽身大膽大，暴惡無窮。每日無錢使用，
便問他二老要錢。稍不如意，暴吼如雷，如狼似虎，猶如皇糧一般，不與他錢，也不安
生。他夫婦二人但求付安，今日如此，明日又如此，把個裴員外的家計弄的七零八落。
這也罷了，近來與人家婦女眉來眼去，做些苟且之事，色膽如天，肆行無忌﹔與這些無
賴子弟朝尋花街，暮宿柳巷。每天要賬的圍門。

　　那日裴員外問既壽道：「你在外邊又無正用，少了人家多少錢？天天要賬的圍破了
門。」這既壽把雌雄眼一睜，黑心一橫，說道：「我進了你家的門，得了你的什麼好處
？就該了這點賬，還了他就是了，省的明日再來要。又問我做什麼！」裴員外聽說這話
，大怒（不由不怒）道：「你這小畜生，太屬無禮！你是誰？我是誰？謬言悖理，無法
無天！身當何罪？」既壽又大聲說道：「你這個老東西！不識抬舉。我風雨子相與的三
友四朋、狐群狗黨，皆是有名望的，幫倒灶、敗壞頭、永不富、萬年窮，都是衣冠禽獸
，人面獸心，穿靴帶頂，車馬盈門。與你顯煥門庭，榮宗耀祖。你我風光，誰人能比？
你這個老東西，真正不識抬舉！你有多大年紀？沒有大我一百八十歲，不過四海之內，
什麼小畜生，大畜生，拿話來壓負我！又沒有為非作歹，又未做賊做盜，其奈我乎？」
（悖逆已甚）裴員外聽到這話，不由的傷心入骨，刺眼血流，（誠傷心哉）不覺一口氣
頂將上來，把個裴員外活活的氣死了。

　　誰知這一口氣衝了斗牛，驚動了天上一位星君。乃西方太白金星奉了玉帝敕旨，監
察人間善惡，駕著雲頭巡游天下。正行之間，來至湖廣。忽見一道怨氣臨於霄漢，擋住
雲頭，不能前往。是何緣故？太白金星按住雲頭，望下一看，就知道裴既壽忤逆不孝，
將他父一時氣死。觀之不由的大怒道：「世間那有如此無父無君之流！天地之間，豈所
容哉！」駕轉雲頭，回至凌霄寶殿。卻有南北二斗星君在殿，考核人間善惡禍福因由。
這太白金星執笏撩袍，俯伏丹墀，啟奏玉皇大帝道：「臣太白金星啟奏陛下：臣自奉聖
上敕旨，稽察人間善惡，行至湖廣，有裴既壽忤逆不孝，將他父裴祿榮一時氣死。情由
一一細奏，伏乞聖鑒施行。」玉帝聞奏，勃然變色，大怒天威。說道：「天地之間竟有
如此無父無君、無法無天之流！彌天大惡，罪該萬死。莫非偷生人世，作惡萬端者乎？
」即命南斗星君查簿一看。南斗注生，北斗注死。南斗星君忙將生簿取來，乃天地神人
鬼，昆蟲毛羽鱗。十部之中，並無此名。再查異類四簿，乃化生、寄生、托生、偷生。
查至偷生部中，有蝙蝠死而附於無根山頑石之上，頑石借魂氣為靈，魂氣借頑石為質，
相依為命，應在乙酉（一有）年壬申（人身）日頑石生胎現世。雖有人身，而無人心，
誠狗彘之不如也。今在人世十六年矣。只知其生之日，未知其死之罪（歲）。奏罷，又
命北斗星君將死簿翻閱。查得裴既壽應在十六歲陽命該絕。未敢定罪，仰祈聖鑒施行。

　　玉帝聞奏，怒氣未息，說道：「惡貫滿盈，罪在不赦！命天雷擊死，使其天不容，
地不載。天理昭彰，警勉人間不孝之子可耳。」三位星君又奏道：「此等異類，原非人
類所比。且雷部錘忤乃天庭之物，不可褻瀆。猶恐穢污神器，難返天庭。臣等鄙意，既
已石中而生，莫如令其石中而死。與天誅地滅者，有何異哉？」奏罷，玉帝道：「准卿
所奏。」命太白金星前去消此孽案。又發旨意一道：「仰十殿閻君：待裴既壽消滅之時
，將其魂魄攝至陰曹，游遍地獄。百般刑具，俱要全施。令其受盡苦楚，然後下十九層
黑暗寒冰地獄，永世不得人身。欽此欽遵。」玉帝又問道：「裴祿榮為人如何？」大白
金星奏道：「仁慈好善，陰騭無虧。」玉帝又向二斗星君道：「查裴祿榮壽限多少。」
南斗星君即將生簿一翻，奏道：「查得裴祿榮今年花甲方周，其妻甘氏今年五十六歲矣
。」然後北斗星君又將死薄一看。奏道：「裴祿榮壽限應在八十八歲而終﹔其妻甘氏應
在八十四歲而終。」玉帝聞道：「養子無濟，六十無兒，令其夫婦各增壽一紀。欽此。
」龍袍一展，各自退朝。這太白金星重又駕起雲頭，來至無根山。落下雲頭，就有山神
土地五方揭諦，俱來參賀，各相施禮。太白金星備說一番，囑付已罷。頑石亦點頭領會
。只等裴既壽到來，將他消滅無蹤，了此孽案。這且不言。

　　再說甘氏安人在後堂聽得吵嚷之聲，知道又為這逆種不良，慌忙前來一看。只見員
外僵臥榻上，氣息全無。掐定人中，將姜湯灌下，即問既壽道：「爾父並無疾病，為何
頃刻而亡？死的不明，所為何事？」既壽道：「他不知好歹，我說了幾句正話，倒把他
喜死了。（是何言哉）並無別事。」安人道：「爾每每抵觸父母，冒犯爹娘。雖無父母
之情，也有養育之恩。養育之恩，勝於親生父母之恩，爾不思飲水思源，知恩報恩，悖
道不仁，暴惡無窮。本非父母，竟是冤家，豈非恩將仇報，養虎傷身，竊恐天理難容。
」這安人哭哭啼啼，悲咽不已。話未說了，這既壽言不入耳，久已出去了。良久之間，
聽得員外噯唷一聲道：「氣死我也。」甦醒過來。只見安人坐在身旁，員外就把方才逆
種詆觸的話說了一番。他夫婦二人齊聲罵道：「崔金龍，崔金龍，先抽你的筋，後剝你
的皮，也不稱我的心！（害人不淺）你拾了一個風雨子，死了兩個親生兒，敗了你的家
，不該把個敗家子、害人精、白虎星、消耗神、冤逆種、忤逆兒偏偏來害我，白虎照命
，白虎臨門。豈不是閉門家裡坐，禍從天上來！」如此不白之冤令人寒心刺骨，血淚交
流，良可歎也。

　　且說既壽把個裴員外幾乎氣死，安人正在深斥之間，既壽不耐聽，早先一溜煙跑了
出去，與三朋四友游嬉為事。次日，有人紛紛上門要錢者。嫖錢、賭錢、大煙錢，種種
不一。眾人大聲喊叫：「裴既壽！裴既壽！」裴員外聽得外邊有人喊叫，不知何事，來
到大門間。問道：「你們做什麼的？」眾人說道：「問既壽要錢的。」裴員外聽了，又
氣又惱。說道：「你們問他要去。那怕抽他的筋，剝他的皮，家中也不問。」員外雖然
如此說，心中還望既壽改過從善。即與安人說道：「此子越大越無知。身大膽大，在家
又不能安分，不如叫他習業生意。人有一技，可以養身，乃一生之根本。遠離家門，省
得與這些狐群狗黨做不出好來。」次日與他三哥商議。裴三員外道：「前日有廣東金珠
寶貝店的東家，姓廣，名招財，來採辦金剛鑽，店中正要一個學生。明日向他舉薦，一
同到廣東，倒是一個好機會。」二人商議明白。次日三員外一說就成。數日之間，貨物
辦齊。這廣招財與裴既壽一同往廣東而去。

　　二人進店安下。這裴既壽進店之後，人地漸熟，結交風流子弟，游手好閒者，意密
情投。皆是虛情假意，專工花街柳巷。近朱者赤，近墨者黑。把個裴既壽引誘上了嫖賭
二字，恣意繼橫。數月以來，偷取金珠寶貝，做了風花雪月。東家不願意，裴既壽立腳
不住，跑回家來了。把個裴四員外氣阻神傷，惱恨非常，殺不的，剮不的，莫可如何。
這既壽到家之後，仍不安分。夫婦二人甚為憂心，而又冀其一悟，望其一改。再與他三
哥商議，取數百千貨物，到江西去做買賣。這裴三員外把貨發明，又把既壽的貨一同上
船，望江西去了。

　　半月之間，船既抵岸。投招商店住下。這江西原是奢華之地。有一個勾魂院，內有
妓女數十，妝飾油頭粉面，引誘風流子弟。來到院中，莫不意惹情牽，傾家敗產者。既
壽來到江西，就有這些慣好幫閒，最能迎奉的，一個叫錦上花，一個田（甜）如蜜。二
人陪了既壽說了些楚館秦樓，花街柳巷，煙花風月，妓女娼家，把個既壽說的心癢難搔
。既壽道：「那一家的好？」二人道：「勾魂院有數十個女娃，內有天然出色、豐彩動

人者四個，名叫吟風、弄月、羞花、寒玉﹔吹彈歌舞者四人，名叫念奴、莫愁、香蛾、
飛燕﹔琴棋書畫者四人，名叫知音、善奕、好念、丹青。其餘者粉面油頭，喬妝巧飾之
類耳。明日煙花巷有孤老會，眾妓家皆到勾魂院賭賽，熱鬧非凡。」既壽聽了說道：「
我們明日何不去走走。」他二人道：「既然裴兄高興，小弟二人一同奉陪而去。」說笑
一番，用罷了飯，一宵晚景不題，且到明日再講。

　　且說甘百善途中遇盜，主僕失散。這蒼頭與書童二人不見小主人與宋明，尋了一天
，影跡全無，不知去向。只得回到江西，報與甘員外知道。那日他二人回到家中，見了
員外，放聲大哭。員外嚇了一跳，問道：「你們二人為何回來？甘百善與宋明那裡去了
？」二人就把途中遇盜，宋明當先打仗，主僕失散的話一一說明。員外不聽由可，聽了
不覺一陣心酸，死了過去。慌的眾家人小子叫的叫，掐的掐，把個安人也驚動出來。問
道：「什麼事？」眾人回了如此如此，又把安人嚇死了。眾人慌成一塊。只聽得員外咕
嚕一聲，醒將過來，叫了一聲：「百善兒那裡去了？」只見安人僵臥榻上。叫婦女們再
灌姜湯。漸漸醒來，也叫了一聲「百善兒！」他夫婦二人商議一番，叫人各處找尋，並
無下落。望兒不到，疼的割心，日夜不安，憂憂成病。此是後話不題，且聽下回分解。

第十回    

風雨子恩將仇報

　　話說裴既壽與錦上花、田如蜜商議明日到勾魂院去走走。次日清晨，既壽穿了鮮明
衣服，帶了數十兩銀子，同他二人來到院中。就有王八龜兒迎接進去。只見眾女子紛紛
冉冉，果然花團錦簇，如百蝶飛舞一般。來至內院，有這些女使丫鬟又招接一番，然後
來到屋內。蘭麝馨香，香氣撲鼻。也有裝煙的，也有捧茶的。茶罷，然後擺桌。桌上擺
了十數個碟子，內中盛的太史餅、狀元糕、蓮心、桂元、砂仁、荳蔻、膠棗、糖球、瓜
子、花生、冰糖、蜜食及時鮮水果，謂之茶點心。又見數個女子翩躚而來，懷抱琵琶，
手執玉笛，各舉樂器，步至跟前，一膝而起，說道：「請爺們坐茶。」他三人重又坐下
。這四個吹彈歌舞的也就坐下。敘了寒溫，然後唱了幾只曲兒，唱了幾個小調，說了些
風月場中的趣話。不覺到了晚飯時候了。然後坐席。珍饈美味，繼興豪飲。真正酒不醉
人人自醉，色不迷人人自迷。把個裴既壽迷戀住了，也不回寓，就在院中住下。朝朝寒
食，夜夜元宵，樂以忘返，終朝嫖賭煙酒為迷。不覺數月以來，貨物賣了，銀錢費盡，
又少院中數百銀子，尚未安點明白。來船急等回去。既壽戀戀不捨，只得一同回湖廣去
了不題。

　　且說甘百善與龍王分別，遣蝦兵蟹將送至湖廣。頃刻之間，已到自家門首。眾家人
小使看見小主人回來，如得珍寶，慌忙報信進去。甘員外夫婦二人盼望兒子不到，都想
病了。幸員外稍愈，而安人想兒更甚，臥牀不起。這甘百善來至後堂，見了父母，雙膝
跪下道：「不肖孩兒久離膝下，有缺晨昏，皆孩兒之罪。」（何其孝也）又把途中遇盜
，主僕失散，誤入龍宮，龍王許親，現有玉連環為證，以及龍王說我父昔年救他女兒之
恩未報，且有宿世姻緣，故將女兒願與孩兒為終身之托一一說明。然後甘員外知道宋明
死於非命。念其忠心，不覺落下淚來。又想起昔年在魚市買過一條金色赤尾大鯉魚，放
於鴛鴦河內，故此我兒有這一段仙緣。謝天謝地！

　　再說安人見兒子回來，喜不自勝。但是臥牀不起，服藥無效，甚以為憂。這百善服
侍安人，夜不解帶。數日以來，病不見輕。每日焚香祝告天地，願以身代。（不愧亞魁
之名）禱告數日，毫無應驗。再請名手時醫使君子、威靈仙、白荳蔻、女貞子四位高名
先生參同酌議。診了脈，定了方，四人都道：「藥品只該十二味，萬無更改。但藥引子
甚難。」對百善說道：「須得玲瓏心一片，或股肽肉一塊。非玲瓏心不能開其心竅，非
股肽肉不能退其痰火。如無此二物，暫用寬心丸服之亦可。」言罷各自去了。百善心中
想道：「先生說此之物，豈非割心割肉？這玲瓏心世間罕有。」轉而一想道：「父母愛
子之心，謂之疼如割心。而今我母親病在沉痾，為兒的雖不能割心，亦可割股救親，報
答養育之恩。理亦當然。」主意已定。臨晚焚香拜禱，祝告上蒼。拜罷之後，然後割下
股肉一塊，鮮血淋淋，（百善孝心一至於此）放在藥壺中。吩咐婦女們煎與安人服之，
出汗即愈。百善回至書房，忍疼而眠，人鬼莫知。自安人服藥之後，嘔出黏痰無數，只
覺心中爽快，次日就能起來，身輕體健，勝於平日。舉家欣喜不盡。有婦女們無意之中
忽見地下有血跡鮮紅，點點滴滴，流至書房門間，慌忙說與安人知道。正言之間，忽員
外進房，就把這事說明。

　　員外來至書房門間，問百善為何不起。百善不敢明言，支吾說道：「昨日受寒，有
些感冒不爽。」員外又問道：「昨日先生用的什麼引子？」這句話問的百善瞞不住了，
就把先生交代的話說了一遍。這才知道甘百善割股救親，孝感動天，（天報之以福也）
安人病亦痊癒。員外回至房中，將藥壺一看，果不其然。他夫婦二人疼兒之心，疼的割
心，疼兒割肉之疼，更勝於割心之痛。

　　不說百善在家養傷。且說龍王自與甘百善分別之後，雖把女兒許他，須得見了他父
，看定婚姻日期，以完兒女終身大事。那日龍王來到甘員外門首，見了家人說道：「門
上與我通報一聲，就說有海外散人前來拜訪。」家人聽說，急忙通報進去。員外慌忙出
來。只見一位長者，儒冠博雅，品格清奇。急忙拱手相迎而進。來至大廳，各施一禮，
分賓主坐下。員外說道：「仙長仙鄉何處？洞府那裡？」龍王道：「昔年蒙員外相救小
女活命之恩，至今未報，特來奉謝。其中有個因果，想令公郎向員外剖明一切。」（果
屬龍王身分，自不明言，已借百善口中道過。）員外聽說，就知道是東海龍王了。員外
說道：「仙長莫非就是東海龍王麼？」龍王道：「豈敢。」員外慌忙離坐，說道：「不
知龍王駕到，有失遠迎，多多有罪。請龍王上坐，待不才一拜。」龍王道：「你我通家
，不須如此。」常禮罷，二人重又坐下。員外道：「不才父子乃凡夫俗子，且仙俗迥隔
，何敢高攀？」龍王道：「素有夙緣，非人力所能為也。日後令公郎大顯大貴，文林中
之亞魁也。年內金榜題名，洞房花燭，在此一舉。望員外擇選吉期，投於鴛鴦河內，到
期當遣小女前來，以奉箕帚也。」言罷，飄然而出。送之不及，只覺一陣清風而去。（
仙家體態如此）

　　且說裴既壽從江西回來，貨也賣完，錢也費盡，到家如何交代？心中想定一個主意
，來到家中，見了他父。裴員外問道：「既壽你回來了。你裝去的貨物，連你三伯父的
貨都已賣完了？」既壽道：「俱已賣完。惟獨夢幻泡影缺市，無論多寡，滿可消出。」
員外道：「如今帶了多少銀錢來？」既壽道：「未帶銀錢。我看山西的生鐵甚賤，我就
買了幾千萬斤。等山西不出了鐵，倒有大利。」員外道：「能買雪裡跳，莫買夜夜愁。
不知何年月日才能賣出去。」口中不免嘮嘮叨叨的出去了。來到船上一問，才知道在江
西煙酒嫖賭，銀錢拋盡才回來的，那裡有生鐵熟鐵。員外聽了，又氣又恨，來家問他。
等到來家，既壽久已出去，仍舊與這些狐群狗黨玩去了。

　　那日裴員外問既壽道：「你在江西到底買鐵未買鐵？」既壽道：「買鐵未買鐵，誰
來哄你不成！」員外道：「鐵是買的，可惜送在賭博場、勾魂院去了。」口中咕咕噥噥
，嘮嘮叨叨。既壽低聲說道：「化了千把銀子，什麼大驚小怪，還要說個不休！往後傾
了你的家，又該怎麼樣？」（喪盡良心之言）員外氣惱非常。免生閒氣，來至後堂，與
安人說道：「既壽屢屢妄為，拋費銀錢，謬言悖理，全無父子之情。如何是好？」安人
道：「凡人自小有三變。」員外問道：「何為三變？」安人道：「上學一變，未成﹔做
買賣一變，又未成﹔尚有一變，盡在完婚。如此變好，這叫做敗子回頭金不換。若娶親
不變，即是廢人，則往後不可設想者，不可言而道也。你我二人必要受其所害。曾記得
昔年崔金龍得了此子來家，武氏安人將他相定終身道：『眉有高低，眼有雌雄，心懷不
正﹔鼻有一痣，心有點黑，其痣可治，其黑難療﹔且日漸而大，十六年來，盡行全黑矣
。日後不良，立見於此，猶恐不祥。』今年正當十六歲矣，（又將四回中之事一提）你
我二人當心防之。」裴員外聽了一番言語，心中惟望完婚一變，痛改前非，亦未可料。
（尚在癡心妄想）

　　這既壽的姻親，與金員外之次女金二姐聯盟也。是平善良家，如今正當男婚女嫁之
時。擇日迎娶，以冀改過從新，成人立志，不致成為廢物也。此時春暖花香，鶯簧弄巧
。裴員外與他合婚選日，擇於三月十六日迎娶大吉。到期之前，張燈結綵，親友盈門。
到了十六，彩轎臨門，鼓樂喧天。拜堂坐帳，諸妝女眷，喜溢庭除，熱鬧非常。這新人
雖無沉魚落雁之容，頗有大雅端莊之重。夫婦如賓，琴瑟幽靜，孝奉公姑，頻繁中饋，
乃婦道之正也。如是之後數月光陰，不覺秋風香裡桂花黃。那日裴既壽又起不良之心。
假意向他父說道：「屢屢拋費銀錢，家計衰敗。如今知過必改，望大人可放憂懷。（君
子可欺以其方），前日聽得人說，南京夢幻泡影價甚昂貴，況此物出在此處白虎村最多
，滿載一船，大可倍利。」員外聽了，句句入理，心中想道：「此子果然完婚一變，所
謂敗子回頭金不換也。」信以為真。（未必然耳）說道：「你既然去惡從善，追悔前非
，日後是有昌身，我何憂哉？」（入其圈套）問得多少錢文。既壽道：「須得若干若干
才彀一船。」次日裴員外將田畝地土及金銀細軟盡行變賣銀錢，交與既壽廣收貨物。尚
未收完，豈知裴員外禍遭不測，意外風波來了。

　　且說湖廣有一富戶賈百萬，豪勢欺人，慳吝異常。那日被盜，失去金銀財寶不計其
數。報官緝盜，立要破案。這日緝獲眾盜，內中有一個無賴子弟，名叫滑嘴張三，與裴
既壽游手好閒之流。裴既壽聞知此事，正與他父懷恨在心，將雌雄眼一睜，黑良心一橫
，心中想道：這個老東西，因我拋費了幾個錢，他就嘮叨不休。我將數十銀子送與滑嘴
張三，叫他咬定裴員外是個窩家，不怕他不頃家。（喪盡良心，恩將仇報，神人共怒，
天地不容）我這幾百銀子，連夢幻泡影裝上一船，往南京去了，看他如何。（昧盡天良
）定了主意，來到監中。見了滑嘴張三，把銀子與他，說道：「須小茶孜（資）一封收
了。」又囑咐如此如此、這般這般。二人說罷，裴既壽出得監來，就到船上帶了一個家
人鮑（報）信，立時開船，望南京去了。不知如何，且聽下回分解。

第十一回    

萬卷書金榜題名

　　話說裴既壽喪盡良心，要陷害裴四員外，買囑滑嘴張三，仇咬裴四員外是個窩主。
當堂出了火簽，把個裴員外拿去。家中舉室驚慌，大禍臨門，不知何事。裴三員外聞知
，到了衙前打聽，方知裴既壽買囑滑嘴張三仇咬之故。裴三員外就在衙門上下使費銀錢
，才把裴四員外保出回家無事。想起既壽恩將仇報，萬惡滔天，不忠不孝，斷恩絕義，
全無父子之情，非人類也，竟是一個退財白虎、敗家子、害人精，到一家，敗一家。令
人傷心刺骨，寒膽寒心。真乃天地翻常，天理難容。哀哉傷哉，良可歎哉。若不過繼兒
，安得知此味！此等滋味實不中嘗。奉勸世人，如無兒女者，萬萬不可如此。看此榜樣
永以為戒。

　　且說裴既壽買囑滑嘴張三，仇咬了裴四員外，自己騙了銀錢，連夢幻泡影，帶了家
人鮑信來到南京。這南京乃天下第一省城，繁華勝地。裴既壽就在煙花院中住下。這些
花嬌月魅慣會迎奉。數月以來，銀錢費盡，又是一番光景。娼妓也就冷淡他了，王八龜
兒也就欺侮他了，衣衫襤褸，低三下四，幾乎趕出院來。只得在鍋門間又住了數日。鴇
兒最勢利的，惡言相觸，不容他住，趕出院門。只得沿門求乞，做了叫化子了，朝走街
方，暮宿古廟。（報應來了）這個家人鮑信倒有忠心，跟著裴既壽一同要飯。那日鮑信
向裴既壽說道：「我們流落在此，終非久戀之鄉，那怕沿路要飯，回家再講。況且員外
又是仁慈厚德的人，你幾次三番做些不成人之事，（又在鮑信口中說一遍）員外並無怨
言，還是回家去好。」這句話提醒了既壽。二人計議明白，主僕二人沿途要飯，往廣東
而去。這裴既壽心懷鬼胎，細想從前做了多少不成人的事，如何對得住天地鬼神？（良
心發現悔之晚矣）此番回去，立志成人，知恩報恩，孝敬父母，不枉人生在世。轉了一
個善念。這黑良心忽然一紅，乃自己的三昧真火燒著了，把個黑良心燒的沒有了。（人
之將死其言也善）

　　那日前行，來至送子馬頭。餓了一天，心火中焚，饑腸相絞，眼前發黑，傴僂而行
。看看又無村落人家，遠遠望見無根山上一片紅光。因裴既壽來到人間，現世現報，萬
惡滔天，悖逆個仁，留罵名於世，今日合當消滅之時。頑石等他復原，所以有此紅光招
引。裴既壽看見山上紅光，只道財帛出現。主僕二人迤邐前行，來到山上。有一清泉，
掬水解渴。忽然烏雲蔽日，風雨交加，二人躲避石岩之下。只見泉邊有一塊五採光華石
，如蛤蚌之開張，直把裴既壽一吸而入。（生於此處死於此處）其石合而為一，渾然一

塊，毫無纖毫破綻。把個鮑信呆了半晌，風雨也就止了。罕所見而罕所聞也。這鮑信無
精打采，勉強下山，直奔湖廣報信。裴員外聞知此事，知道來蹤去跡，說了兩句道：「
莫憐其夭壽不存，可歎我恩養無功，一場春夢，付盡東流。」（死不足惜尚有餘辜）

　　且說金二姐在房中聞得鮑信回來，傳言她丈夫不測而死，死的奇怪，急忙穿孝出得
房來，匐伏於公姑之前，哭道：「公公婆婆在上，既然丈夫背棄庭幃，橫生不測，兒媳
頗知禮義，理當輕生，完名全節。不孝之罪，盡在兒媳。念公姑年老，無人侍奉，少留
餘生，甘心立志，終養二老百年。未知公公婆婆意下如何？」夫婦二人含淚道：「賢哉
孝媳，此皆我冤孽兒害了你的終身，我二者猶恐誤了你的青春，左右兩難，如何是好？
」金二姐又哭道：「公姑不用多疑，剪髮為誓，永守苦節，斷無二心。」言從淚出，腸
斷心酸，又添幾分悲楚。（貞烈婦女言之烈烈，金玉其聲令人欽敬，恐世間婦女未必盡
能如是，而作者不得不與他完名全節耳。）婆媳二人傷情刻骨，抱頭痛哭。然後各自歸
房。他夫婦二人道：「賢哉孝媳，賢哉節婦！日後請旨旌表節孝，不可混滅也。」

　　且說甘員外，知道兒子有許多吉兆，常行方便，廣積陰功。今年正當大比之年，吩
咐兒子進京赴考。連捷三場，點了探花，赴宴謝恩。果然一舉成名天下知，哄動京城。
九卿四相、文武官僚都來說親。宰相要招贅，閣者要提媒，也有撮合的，也有結盟的，
也有強就硬聘的，紛紛不一，好似世間沒有第二個男子了。你來我去，日日盈門。探花
一一回覆萬難從命。足足鬧了半月有餘。然後上朝，告假回家祭祖。聖上優獎鼓勵，恩
加官職。甘百善不願受職，伏首奏道：「微臣父母年老，祖母耄耋，又無兄弟，家中無
人奉養。優乞聖鑒，恩准回家，使祖母雙親以樂餘年。庶全天倫人事，至願足矣。待祖
母雙親百年之後，臣當供職來京，以效犬馬於萬一。誠惶誠恐稽首頓首。」奏罷，聖上
說道：「忠臣出於孝子之門，孝心大於至性。准卿所奏，回家祭祖。盡孝之後，即速來
京，與寡人盡忠為國。真乃股肱之臣也。」聖上有個宮主尚未適配，又愛探花才貌雙全
，意欲招為駙馬，猶恐有了親事，故意問道：「卿家可有親事否？」百善俯伏奏道：「
微臣親事已有，尚未受室。」又問：「秦晉誰家？」又奏道：「乃東海龍王之三公主。
」聖上聽了愕然。說道：「卿家如何與龍王聯姻？」百善細奏一番。聖上龍顏大喜道：
「千古罕聞。愛卿回家擇日，奉旨完婚。」百善又山呼萬歲，謝恩出朝。收拾回家，往
湖廣而去，未知端的，且聽下回分解。

第十二回    

甘百善洞房花燭

　　話說甘百善，「禹門三級浪，平地一聲雷」，點了探花，奉旨完婚。一路風光，人
人喝采，個個稱揚，榮宗耀祖，顯煥門庭，富貴無雙。這甘百善來至家中拜見父母，然

後祭掃墳塋，拜謁合城文武官僚，親戚鄰居，足足忙了個月有餘。那日忽有聖旨前來，
欽賜一匾。看官有所不知，此時為何賜他一匾？因在金殿細奏時，內中奏出割股救親的
情由，聖上念他孝心真誠，可敬可欽，大有因果，能與龍王聯姻，得點探花，奉旨完姻
，寡人優獎鼓勵，令其一門榮耀，大受皇恩。閒話少敘，言歸正傳。且說聖旨已到，擺
了香案迎接天使，接了聖旨牌匾，款留天使。大人刻不容緩，回京復旨去了。這裡把牌
匾取出一看，「孝格天庭」四字。懸供在明月台上廳當中，焚香拜闕，再謝天恩。

　　那日甘員外忽然想起龍王囑咐擇選完婚日期，投於鴛鴦河內，邀蒙聖恩，奉旨完婚
。當請星相，擇選日期。次日星相來至書房，查看流年星辰，四柱刑傷，婚姻吉凶，周
堂利便。然後選定八月十五日，乃紫微臨宮，福星高照，天喜臨門，紅鸞照命，乃黃道
吉日良時，大吉大利。選定日期之後，將朱紅全帖書明祥年瑞月，吉日良時，來至鴛鴦
河焚香祝告。告罷，將朱紅全帖投於鴛鴦河內，浮之水面，望東而逝，頃刻無蹤。時屆
風月雙清，銀河夜朗，已在七月中旬。這日有巡河水族拾了此帖，馳送龍宮。呈與龍王
一看，知道八月十五的吉期。來至後宮，與龍母說知，到期送三宮主下嫁。妝新衣服，
各樣妝奩，色色齊備，只等喜期送去。

　　這裡甘員外看看八月將臨，叫人粉飾房舍，打掃洞房，書簡寫帖，張燈結綵。足足
忙了十餘日，方始齊備，只等新人臨門。到了十四日半夜，眾人困乏，少歇片時，只聽
得鋸解聲、斧鑿聲、剝啄聲、磚瓦聲、人語聲、吵嚷聲、喧嘩聲，紛紛不一。少頃之間
，寂無聲息。天將黎明，眾人起來。看看房廊屋舍，大非舊時景象，改換門庭，燦然一
新。員外起來一看，宛如平地起造一位新宅。此乃天賜成功，非人力所能為也。各屋陳
設，爐瓶字畫，琴棋書籍，古董玩器，窮工極巧，遍地紅氈，無般不有。謝天謝地！明
月台堂中，東供一顆珊瑚樹，西供一顆珍珠樹。此非世間所有，乃龍宮之寶，贈與百花
宮主者。閒話少敘。

　　且說到了十五日，又是中秋佳節。明月當空，高懸寶境，紫氣東來，祥雲靄靄。只
聽得半空中龍吟虎嘯，鸞鳳和鳴，鑼鼓喧天，細樂悠揚，八音齊奏，響徹雲衢﹔吆喝聲
、開道聲、喧嘩聲、笑語聲、飛舞聲、習習聲，嘈雜一時。頃刻之間，只見一朵祥雲駕
著一位仙妝女子，頭戴鳳冠，身披霞帔，翠繞珠圍，身跨青鸞，光彩奪目。前後護從宮
娥采女數十人，各乘飛鳥，紛紛落下，環珮叮噹，幽香馥鬱。這些官娥采女慌忙扶攜公
主，也有前來引道的，也有在後侍從的，娉娉婷婷，裊嫋娜娜，徐徐款款，緩緩輕輕，
金蓮冉冉，玉步悠悠，來至明月台堂中，側首立定。這裡探花郎頭戴金花，身披絳紵，
緩步抬身。賓相急忙上前，一躬說道：「伏以東邊一朵紫雲來，西邊一朵紫雲開。赤繩
挽就同心結，彩筆輕描張敞眉。詩端風化乾坤定，永諧琴瑟地天長。他年天賜麒麟子，
妻榮夫貴長生樂，子孝孫賢萬萬年。」再請新貴人緩步抬身，然後參拜天地，叩謝皇恩
，交拜花燭，拜謁公姑。禮畢之後，紅綠牽巾，送入洞房。坐牀撒帳之後，留下宮娥二
名，采女四名，丫鬟四名，其餘各乘飛鳥而去。這洞房中香霧騰騰，金爐裊裊。這探花
與公主挑去羞巾，又乘月色燈光之下，晚霞曉月，杏臉桃腮，越顯紅白，仙女臨凡，嫦
娥再世。心中又動癡念道：「幸得與龍王結盟，若與幾間作親，雖然富貴，安得有如花
似玉的女子？果非塵世所有，叫小生如何消受得起。」萬千僥倖，遇此仙緣。今當明月
當空，夫婦雙雙拜答月老仙翁之撮合者。如是之後，琴瑟幽靜，眉齊梁孟﹔舉止端莊，
賢良淑德﹔父嚴母慈，子孝孫賢。甘百善恩寵顯仕，壽考百年。五男二女，七子團圓，
富貴榮華，皆顯宦焉。








*** END OF THE PROJECT GUTENBERG EBOOK 明月台 ***


    

