*** START OF THE PROJECT GUTENBERG EBOOK 脾胃論 ***




Produced by Yen Wen






   28  <>金•李杲著••脾胃論

                               建檔：行政院衛生署中醫藥委員會　何威德技正


  ==大標題==  脾胃論卷上  金  真定李杲著

  ==中標題==  脾胃論目錄〔待補〕

  ==中標題==  脾胃虛實傳變論。

五臟別論云：胃大腸小腸三焦膀胱此五者，天氣之所生也，其氣象天，故瀉而不藏
，此受五臟濁氣，名曰傳化之府，此不能久留，輸瀉者也，所謂五臟者，藏精氣而
不瀉也，故滿而不能實，六腑者，傳化物而不藏，故實而不能滿，所以然者，水穀
入口，則胃實而腸虛，食下則腸實而胃虛，故曰：實而不滿，滿而不實也，陰陽應
象大論云：谷氣通於脾，六經為川，腸胃為海，九竅為水注之氣，九竅者，五臟主
之，五臟皆得胃氣乃能通利，通評虛實論云：頭痛耳鳴，九竅不利，腸胃之所生也
，胃氣一虛，耳目口鼻俱為之病，經脈別論云：食氣入胃，散精於肝，淫氣於筋，
食氣入胃，濁氣歸心，淫精於脈，脈氣流經，經氣歸於肺，肺朝百脈，輸精於皮毛
，毛脈合精，行氣於腑，腑精神明留於四臟，氣歸於權衡，權衡以平，氣口成寸，
以決死生，飲入於胃，遊溢精氣，上輸於脾，脾氣散精，上歸於肺，通調水道，下
輸膀胱，水精四布，五經並行，合於四時，五臟陰陽揆度以為常也，又云：陰之所
生，本在五味，陰之五官，本在五味，至於五味，口嗜而欲食之，必自裁制，勿使
過焉，過則傷其正也，謹和五味，骨正筋柔，氣血以流，腠理以密，如是則骨氣以
精，謹道如法，長有天命，平人氣象論云：人以水穀為本，故人絕水穀，則死，脈
無胃氣亦死，所謂無胃氣者，非肝不弦腎不石也，歷觀諸篇而參考之，則元氣之充
足，皆由脾胃之氣無所傷而後能滋養元氣，若胃氣之本弱，飲食自倍，則脾胃之氣
既傷，而元氣亦不能充，而諸病之所由生也，內經之旨，皎如日月，猶恐後人有所
未達，故靈樞經中，復申其說，經云：水穀入口，其味有五，各注其海，津液各走
其道，胃者，水穀之海，其輸上在氣街，下至三里，水穀之海有餘則腹滿，水穀之
海不足則饑不受穀，食人之所受氣者，穀也，穀之所注者，胃也，胃者，水穀氣血
之海也，海之所行，雲氣者，天下也，胃之所出，氣血者，經隧也，經隧者，五臟
六腑之大絡也，又云：五穀入於胃也，其糟粕津液宗氣分為三隧，故宗氣積於胸中
，出於喉嚨，以貫心肺，而行呼吸焉，榮氣者，泌其津液，注之於脈，化而為血，
以榮四末，內注五臟六腑，以應刻數焉，衛者，出其悍氣之慓疾，而行於四肢，血
肉皮膚之間而不休者也，又云：中焦之所出，亦並胃中出上焦之後，此所受氣者，
泌糟粕，蒸津液，化為精微，上注於肺，脈乃化而為血，以奉生身，莫貴於此，聖
人諄復其辭而不憚其煩者，仁天下後世之心亦惓惓矣，故夫飲食不節，寒溫不適，
脾胃乃傷，此因喜怒憂恐，損耗元氣，資助心火，火與元氣不兩立，火勝則乘其土
位，此所以病也，調經篇云：病生陰者，得之飲食居處陰陽喜怒，又云：陰虛則內
熱，有所勞倦，形氣衰少，穀氣不盛，上焦不行，下脘不通，胃氣熱，熱氣熏胸中
，故為內熱，脾胃一傷，五亂互作，其始病，遍身壯熱，頭痛目眩，肢體沉重，四
肢不收，怠惰嗜臥，為熱所傷，元氣不能運用，故四肢困怠如此，聖人著之於經，
謂人以胃土為本，成文演義，互相發明，不一而止，麤工不解，讀妄意施用，本以
活人，反以害人，今舉經中，言病從脾胃所生及養生當實元氣者，條陳之，生氣通
天論云：蒼天之氣，清淨則志意治，順之則陽氣固，雖有賊邪，弗能害也，此因時
之序，故聖人傳精神，服天氣而通神明，失之內，閉九竅，外壅肌肉，衛氣散解，
此謂自傷氣之削也，陽氣者，煩勞則張，精絕辟積於夏，使人煎厥，目肓耳閉，潰
潰乎若壞都，故蒼天之氣貴清淨，陽氣惡煩勞，病從脾胃生者一也，五常政大論云
：陰精所奉其人壽，陽精所降其人夭，陰精所奉謂脾胃既和，穀氣上升，春夏令行
，故其人壽；陽精所降，謂脾胃不和，穀氣下流，收藏令行，故其人夭，病從脾胃
生者二也，六節藏象論云：脾胃大腸小腸三焦膀胱者，倉廩之本，榮之居也，名曰
器能化槽粕，轉味而入出者也，其華在唇四白，其充在肌，其味甘，其色黃，此至
陰之類，通於上氣，凡十一臟皆取決於膽也，膽者，少陽春升之氣，春氣升則萬化
安，故膽氣春升，則餘臟從之，膽氣不升則餐泄腸澼不一而起矣，病從脾胃生者三
也，經云：天食人以五氣，地食人以五味，五氣入鼻，藏於心肺，上使五色修明，
音聲能彰，五味入口，藏於腸胃，味有所藏，以養五氣，氣和而生，津液相成，神
乃自生，此謂之氣者，上焦開發，宣五穀味，熏膚充身澤毛，若霧露之溉氣，或乖
錯人，何以生病，從脾胃生者四也，豈特四者，至於經綸天地之邪氣，感則害人五
臟六腑，及形氣俱虛，乃受外邪，不因虛邪，賊邪不能獨傷人，諸病從脾胃而生，
明矣，聖人旨意，重見疊出，詳盡如此，且垂戒云，法於陰陽，和於術數，食飲有
節，起居有常，不妄作勞，故能形與神俱，而盡終其天年，度百歲乃去，由是言之
，飲食起居之際，可不慎哉？

  ==中標題==  藏氣法時升降浮沉補瀉圖說。

五行相生，木火土金水，循環無端，惟脾無正行於四季之末，各旺一十八日，以生
四臟，四季者，辰戌丑未是也，人身形以應九野，左足主立春，丑位是也，左手主
立夏，辰位是也，右手主立秋，未位是也，右足主立冬，戌位是也，戊土其本氣，
平其兼氣，溫涼寒熱，在人以胃應之，巳土其本味，鹹其兼味，辛甘酸苦，在人以
脾應之，脾胃兼化，其病治之，其從其宜，不可定體，肝肺之病在水火之間，順逆
傳變不同，溫涼不定，當求責耳。

  ==中標題==  脾胃勝衰論。

胃中元氣盛則能食而不傷，過時而不饑，脾胃俱旺則能食而肥，脾胃俱虛則不能食
而瘦，或少食而肥，雖肥而四肢不舉，蓋脾實而邪氣盛也，又有善食而瘦者，胃伏
火邪於氣分則能食，脾虛則肌肉削，即食k也，叔和云：多食亦肌虛，此之謂也，
夫飲食不節則胃病，胃病則氣短，精神少而生大熱，有時而顯火，上行獨燎其面，
黃帝鍼經云：面熱者，足陽明病，胃既病，則脾無所稟受，脾為死陰，不主時也，
故亦從而病焉，形體勞役則脾病，病脾則怠惰嗜臥，四肢不收，大便泄瀉，脾既病
則其胃不能獨行津液，故亦從而病焉，大抵脾胃虛弱，陽氣不能生長，是春夏之令
不行，五臟之氣不生，脾病則下流乘腎，土克水則骨乏無力，是為骨痿，令人骨髓
空虛，足不能履地，是陰氣重疊，此陰盛陽虛之證，大法云：汗之則愈，下之則死
，若用辛甘之藥滋胃，當升當浮，使生長之氣旺，言其汗者，非正發汗也，為助陽
也，夫胃病其脈緩，脾病其脈遲，且其人當臍有動氣，按之牢，若痛，若火乘土位
，其脈洪緩，更有身熱心中不便之證，此陽氣衰弱不能生發，不當於五臟中求其邪
氣，但當從臟氣法時論中升降浮沉補瀉法用藥耳，如脈緩，病怠惰嗜臥，四肢不收
，或大便泄瀉，此濕勝，從平胃散；若脈弦，氣弱自汗，四肢發熱，或大便泄瀉，
或皮毛枯槁，髮脫落，從黃耆建中湯；脈虛而血弱，於四物湯中摘一味或二味，以
本顯證中加之，或真氣虛弱，及氣短脈弱，從四君子湯；或渴或小便閉澀，赤黃多
少，從五苓散去桂摘一二味加正藥中，已上五藥，當於本證中，隨所兼見證加減，
假令表虛自汗，春夏加黃耆，秋冬加桂，如腹中急縮或脈弦，加防風，急甚加甘草
，腹中窄狹或氣短者亦加之，腹滿氣不轉者勿加，雖氣不轉而脾胃中氣不和者，勿
去，但加厚朴以破滯氣，然亦不可多用，於甘草五分中加一分可也，腹中夯悶，此
非腹脹，乃散而不收，可加芍藥收之，如肺氣短促或不足者，加人參白芍藥，中焦
用白芍藥則脾中升陽，使肝膽之邪不敢犯也，腹中窄狹及縮急者去之，及諸酸澀藥
亦不可用，腹中痛者加甘草白芍藥，稼穡作甘，甘者，巳也，曲直作酸，酸者，甲
也，甲已化土，此仲景妙法也，腹痛兼發熱加黃芩，惡寒或腹中覺寒加桂，怠惰嗜
臥，有濕，胃虛不能食，或沉困或泄瀉加蒼朮，自汗加白朮，小便不利加茯苓，渴
亦加之，氣弱者加白茯苓人參，氣盛者加赤茯苓縮砂仁，氣復不能轉運有熱者微加
黃連，心煩亂亦如之，小便少者加豬苓澤瀉，汗多津液竭於上勿加之，是津液還入
胃中，欲自行也，不渴而小便閉塞不通加炒黃柏知母，小便澀者加炒滑石，小便淋
澀者加澤瀉並五苓散，治渴而小便不利無惡寒者不得用桂，不渴而小便自利妄見妄
聞乃瘀血證，用炒黃柏知母以除胸中燥熱，竅不利而淋加澤瀉炒滑石，只治竅不利
者六一散中加木通亦可，心臟熱者用錢氏方中導赤散，中滿或但腹脹者加厚朴，氣
不順者橘皮，氣滯加青皮一橘皮三，氣短小便利者四君子湯中去茯苓加黃耆以補之
，如腹中氣不轉者更加甘草一半；腹中刺痛或周身刺痛者，或堳瑼抶﹞中ˉe快是
也，或虛坐而大便不得者，皆血虛也，血虛則堳獢A或血氣虛弱而目睛痛者，皆加
當歸身；頭痛者加川芎，苦頭痛加細辛，此少陰頭痛也；髮脫落及臍下痛，加熟地
黃。予平昔調理脾胃虛弱，於此五藥中加減，如五臟證中互顯一二證，各對證加藥
，無不驗，然終不能使人完復，後或有因而再至者，亦由督任衝三脈為邪，皆胃氣
虛弱之所致也，法雖依證加減，執方療病不依素問法度耳，是以檢討素問難經，及
黃帝鍼經中說，脾胃不足之源，乃陽氣不足陰氣有餘，當從六氣不足升降浮沉法，
隨證用藥治之，蓋脾胃不足，不同餘臟，無定體故也，其治肝心肺腎有餘不足，或
補或瀉，惟益脾胃之藥為切，經言至而不至，是為不及所勝妄行，所生受病，所不
勝乘之也，至而不至者，謂從後來者為虛邪，心與小腸來乘脾胃也，脾胃脈中見浮
大而弦，其病或煩燥悶亂，或四肢發熱，或口苦舌乾咽乾，飲食不節，勞役所傷，
以致脾胃虛弱，乃血所生病，主口中津液不行，故口乾咽乾也，病人自以為渴，醫
者治以五苓散，謂止渴燥而反加渴燥，乃重竭津液，以致危亡，經云：虛則補其母
，當於心與小腸中以補脾胃之根蒂者，甘溫之藥為之主，以苦寒之藥為之使，以酸
味為之臣佐，以其心苦緩，急食酸以收之，心火旺則肺金受邪，金虛則以酸補之，
次以甘溫，反甘寒之劑，於脾胃中瀉心火之亢盛，是治其本也，所勝妄行者，言心
火旺能令母實，母者，肝木也，肝木旺則挾火勢，無所畏懼而妄行也，故脾胃先受
之，或身體沉重，走疰疼痛，蓋濕熱相搏，而風熱鬱而不得伸，附著于有形也，或
多怒者，風熱下陷于地中也，或目病而生內障者，脾裹血，胃主血，心主脈，脈主
血之府也，或云：心主血，又云：肝主血，肝之竅開於目也，或妄見妄聞，起妄心
，夜夢亡人，四肢滿閉轉筋，皆肝木大盛而為邪也，或生痿或生痹，或生厥或中風
，或生惡瘡或作腎痿，或為上熱下寒，為邪不一，皆風熱不得升長而木火遏於有形
中也，所生受病者，言肺受土火木之邪而清肅之氣傷，或胸滿少氣短氣者，肺主諸
氣，五臟之氣皆不足，而陽道不行也，或咳嗽寒熱者，濕熱乘其內也，所不勝乘之
者，水乘木之妄行而反來侮土，故腎入心為汗，入肝為泣，入脾為涎，入肺為痰，
為嗽為涕，為嚏為水，出鼻也，一說下元土盛克水，致督任衝三脈盛，火旺煎熬，
令水沸騰而乘脾肺，故痰涎唾出於口也，下行為陰汗，為外腎冷，為足不任身，為
腳下隱痛，或水附木勢而上為眼澀，為眵為冷淚，此皆由肺金之虛而寡于畏也，夫
脾胃不足，皆為血病，是陽氣不足，陰氣有餘，故九竅不通，諸陽氣根於陰血中，
陰血受火邪則陰盛，陰盛則上乘陽分，而陽道不行，無生發升騰之象也，夫陽氣走
空竅者也，陰氣附形質者也，如陰氣附於土，陽氣升於天，則各安其分也，今所立
方中，有辛甘溫藥者，非獨用也，復有甘苦大寒之劑，亦非獨用也，以火酒二製為
之使，引苦甘寒藥至頂而復入於腎肝之下，此所謂升降浮沉之道，自耦而奇，奇而
至耦者也（陽分奇陰分耦），瀉陰火以諸風藥，升發陽氣以滋肝膽之用，是令陽氣
生，上出于陰分，末用辛甘溫藥接其升藥，使大發散於陽分而令走九竅也，經云：
食入于胃，散精于肝，淫氣於筋，食入于胃，濁氣歸心，淫精於脈，脈氣流經，經
氣歸於肺，肺朝百脈，輸精於皮毛，毛脈合精，行氣於腑，且飲食入胃，先行陽道
，而陽氣升浮也，浮者，陽氣散滿，皮毛升者，充塞頭頂，則九竅通利也，若飲食
不節，損其胃氣，不能剋化，散於肝，歸於心，溢於肺，食入則昏冒欲睡，得臥則
食在一邊，氣暫得舒，是知升發之氣不行者此也，經云：飲食於胃，遊溢精氣，上
輸於脾，脾氣散精，上歸於肺，病人飲入胃，遽覺至臍下，便欲小便，由精氣不輸
於脾，不歸於肺，則心火上攻，使口燥咽乾，是陰氣太盛，其理甚易知也，況脾胃
病則當臍有動氣，按之牢，若痛，有是者，乃脾胃虛，無是則非也，亦可作明辯矣
。

脾胃不足，是火不能生土而反抗拒，此至而不至，是為不及也。

白朮（君），人參（臣），甘草（佐），芍藥（佐），黃連（使），黃耆（臣），
桑白皮（佐）

，凡諸風藥，皆是風能勝濕也，及諸甘溫藥亦可。

心火亢盛乘於脾胃之位，亦至而不至，是為不及也。

黃連（君），黃柏（臣），生地黃（臣），芍藥（佐），石膏（佐），知母（佐）
，黃芩（佐），甘草（使）。

肝木妄行，胸J痛，口苦舌乾，往來寒熱而嘔，多怒，四肢滿閉，淋溲便難，轉筋
腹中急痛，此所不勝乘之也。

羌活（佐），防風（臣），升麻（使），柴胡（君），獨活（佐），芍藥（臣），
豬苓，澤瀉（佐），肉桂（臣），膆說A川芎，細辛，蔓荊子，白芷，石膏，黃柏
（佐），知母，滑石。

肺金受邪，由脾胃虛弱，不能生肺，乃所生受病也，故咳嗽氣短，氣上，皮毛不能
禦寒，精神少而渴，情慘慘色不樂，皆陽氣不足，陰氣有餘，是體有餘而用不足也
。

人參（君），白朮（佐），白芍藥（佐），橘皮（臣），青皮（以破滯氣），黃耆
（臣），桂枝（佐），桔梗（引用），桑白皮（佐），甘草（諸酸之藥皆可），木
香（佐），檳榔，五味子（佐此二味除客熱）。

腎水反來侮土，所勝者妄行也，作涎及清涕唾多溺多而惡寒者是也，土火復之，及
二脈為邪，則足不任身，足下痛，不踐地，骨乏無力，喜睡，兩丸冷，腹陰陰而痛
，妄聞妄見，腰脊背脾皆痛。

乾薑（君），白朮（臣），蒼朮（佐），附子（佐炮少許），肉桂（去皮少許），
川烏頭（臣），茯苓（佐），澤瀉（使），豬苓（佐）。

夫飲食入胃，陽氣上行，津液與氣入於心，貫於肺，充貫皮毛，散于百脈，脾稟氣
于胃而澆灌四旁，榮養氣血者也，今飲食損胃，勞倦傷脾，脾胃虛則火邪乘之而生
大熱，當先於心分，補脾之源，蓋土生於火，兼於脾胃中瀉火，主生化之源，足陽
明為十二經之海，主經營之氣，諸經皆稟之，言陽明厥陰與何經相併而為病，酌中
以用藥如權之在衡，在兩則有在兩之中，在斤則有在斤之中也，所以言此者，發明
脾胃之病，不可一例而推之，不可一途而取之，欲人知百病皆由脾胃衰而生也，毫
釐之失，則災害立生，假如時在長夏，於長夏之令中立方，謂正當主氣衰而客氣旺
之時也，後之處方者，當從此法加時令藥，名曰補脾胃瀉陰火升陽湯。

補脾胃瀉陰火升陽湯：

柴胡（一兩五錢），甘草（炙），黃耆（臣），蒼朮（泔浸去黑皮切作片子，日曝
乾剉碎炒），羌活（各一兩），升麻（八錢），人參（臣），黃芩（各七錢），黃
連（去鬚酒製五錢炒為臣為佐），石膏（少許長夏微用過時去之從權）。

右件i咀，每服三錢，水二盞煎至一盞，去柤，大溫服早飯後午飯前，間日服，服
藥之時宜減食，宜美食，服藥訖，忌語話一二時辰許，及酒濕麵大料物之類，恐大
濕熱之物，復助火邪而愈損元氣也，亦忌冷水及寒涼淡滲之物及諸果，恐陽氣不能
生旺也，宜溫食及薄滋味以助陽氣，大抵此法此藥欲令陽氣升浮耳，若滲泄淡味皆
為滋陰之味，為大禁也，雖然亦有從權而用之者，如見腎火旺及督任衝三脈盛，則
用黃柏知母酒洗訖火炒製加之，若分兩則臨病斟酌，不可久服，恐助陰氣而為害也
，小便赤或澀當利之，大便澀當行之，此亦從權也，得利則勿再服，此雖立食禁法
，若可食之物一切禁之，則胃氣失所養也，亦當從權而食之以滋胃也。

  ==中標題==  肺之脾胃虛論。

脾胃之虛，怠惰嗜臥，四肢不收，時值秋燥令行，濕熱少退，體重節痛，口苦舌乾
，食無味，大便不調，小便頻數，不嗜食，食不消，兼見肺病，灑淅惡寒，慘慘不
樂，面色惡而不和，乃陽氣不升故也，當升陽益胃，名之曰升陽益胃湯。

升陽益胃湯：

黃耆（二兩），人參（去蘆一兩），半夏（湯洗此一味脈澀者宜用），甘草（炙一
兩），白芍藥，防風（以其秋旺故以辛溫瀉之），羌活，獨活（各五錢），橘皮（
不去攘四錢），茯苓（小便利不渴者勿用），澤瀉（不淋勿用），柴胡，白朮（各
三錢），黃連（二錢）。

何故秋旺用人參白朮勺藥之類反補肺，為脾胃虛則肺最受病，故因時而補易為力也
。

右i咀，每服三錢，生薑五片棗二枚去核，水三盞同煎至一盞，去柤，溫服，早飯
午飯之間服之，禁忌如前，其藥漸加至五錢，止服藥後，如小便罷而病加增劇，是
不宜利小便，當少去茯苓澤瀉，若喜食，初一二日不可飽食，恐胃再傷，以藥力尚
少，胃氣不得轉運升發也，須薄滋味之食或美食助其藥力，益升浮之氣而滋其胃氣
也，慎不可淡食以損藥力而助邪氣之降沉也，可以小役形體，仗胃與藥得轉運升發
，慎勿大勞役使復傷，若脾胃得安靜尤佳，若胃氣少，覺強壯，少食果以助穀藥之
力，經云：五穀為養，五果為助者也。

  ==中標題==  君臣佐使法。

至真要大論云：有毒無毒，所治為主，主病者，為君，佐君者，為臣，應臣者，為
使，一法，力大者為君，凡藥之所用皆以氣味為主，補瀉在味，隨時換氣，氣薄者
，為陽中之陰，氣厚者，為陽中之陽，味薄者，為陰中之陽，味厚者，為陰中之陰
，辛甘淡中熱者，為陽中之陽，辛甘淡中寒者，為陽中之陰，酸苦鹹之寒者，為陰
中之陰，酸苦鹹之熱者，為陰中之陽，夫辛甘淡酸苦鹹，乃味之陰陽，又為地之陰
陽也，溫涼寒熱，乃氣之陰陽，又為天之陰陽也，氣味生成，而陰陽造化之機存焉
，一物之內，氣味兼有，一藥之中，理性具焉，主對治療，由是而出，假令治表實
，麻黃葛根，表虛，桂枝黃耆，媢瞗A枳實大黃，媯瞗A人參芍藥，熱者，黃芩黃
連，寒者，乾薑附子之類為君，君藥分兩最多，臣藥次之，使藥又次之，不可令臣
過於君，君臣有序，相與宣攝，則可以禦邪除病矣，如傷寒論云：陽脈澀，陰脈弦
，法當腹中急痛，以芍藥之酸於土中瀉木為君，飴糖炙甘草，甘溫補脾養胃為臣，
水挾木勢亦來侮土，故脈弦至腹痛，肉桂大辛熱佐芍藥以退寒水，薑棗甘辛溫發散
陽氣行於經脈皮毛為使，建中之名，於此見焉，有緩急收散升降浮沉澀滑之類非一
，從權立法於後。

如皮手肌肉之不伸，無大熱不能食而渴者，加葛根五錢；燥熱及胃氣上衝，為衝脈
所逆或作逆氣而堳瑼怴A加炒黃柏知母；覺胸中熱而不渴，加炒黃芩；如胸中結滯
氣澀，或有熱病者，亦各加之；如食少而大便少者，津液不足也，勿利之，益氣補
胃自行矣。

如氣弱氣短者，加人參，只升陽之劑助陽尤勝，加人參；惡熱發熱而燥渴，脈洪大
，白虎湯主之，或喘者加人參，如渴不止，寒水石石膏各等分，少少與之，即錢氏
方中甘露散，主身大熱而小便數，或上飲下溲，此燥熱也，氣燥加白葵花，血燥加
赤葵花。

如脈弦，只加風藥，不可用五苓散；如小便行，病增者，此內燥，津液不能停當，
致津液，加炒黃柏赤葵花；如心下痞悶者，加黃連一黃芩三，減諸甘藥，不能食，
心下軟而痞者，甘草瀉心湯則愈（痞有九種，治有仲景湯五方，瀉心湯）；如喘滿
者，加炙厚朴。

如胃虛弱而痞者，加甘草。

如喘而小便不利者，加苦亭藶（小便不利者加之，小便利為禁藥也）；如氣短氣弱
而腹微滿者，不去人參，去甘草加厚朴，然不若苦味泄之而不令大便行。

如腹微滿而氣不轉，加之中滿者，去甘草倍黃連加黃柏更加三味五苓散小許，此病
雖宜升宜汗，如汗多亡陽加黃芩，四肢煩熱肌熱與羌活柴胡升麻葛根甘草則愈。

如鼻流清涕，惡風或項背脊膂強痛，羌活防風甘草等分黃耆加倍臨臥服之。

如有大熱，脈洪大加苦寒劑而熱不退者，加石膏。

如脾胃中熱，加黃連甘草。

凡治此病，脈數者當用黃柏，或少加黃連，以柴胡蒼朮黃耆甘草更加升麻得汗出則
脈必下，乃火鬱則發之也。

如證退而脈數不退，不洪大而疾有力者，多減苦藥，加石膏；如大便軟或泄者，加
桔梗，食後服之，此藥若誤用則其害非細，用者當斟酌，旋旋加之，如食少者不可
用石膏，石膏善能去脈數疾病退脈數，不退者，不可治也；如不大渴亦不可用，如
脈弦而數者，此陰氣也，風藥升陽以發火鬱則脈數峻退矣，已上五法，加滅未盡，
特以明大概耳。

  ==中標題==  分經隨病制方。

脈經云：風寒汗出，肩背痛，中風，小便數而欠者，風熱乘其肺，使脈氣鬱甚也，
當瀉風熱以通氣防風湯主之。

通氣防風湯：

柴胡，升麻，黃耆（已上各一錢），羌活，防風，橘皮，人參，甘草（各五分），
膆說]三分），青皮，白豆寇仁，黃柏（各二分）。

右i咀，都作一服，水二大盞煎至一盞，去柤，溫服食後，氣盛者宜服，面白脫色
氣短者勿服。

如小便遺失者，肺氣虛也，宜安臥養氣，禁勞役，以黃耆人參之類補之，不愈當責
有熱加黃柏生地黃。

如肩背痛，不可回顧，此手太陽氣鬱而不行，以風藥散之。

如脊痛項強，腰似折，項似拔，上衝頭痛者，乃足太陽經之不行也，以羌活勝濕湯
主之。

羌活勝濕湯：

羌活，獨活（各一錢），甘草（炙），膆說A防風（各五分），蔓荊子（三分），
川芎（二分）。

右件i咀，都作一服，水二盞煎至一盞，去柤，溫服食後，如身重腰沉沉然，乃經
中有濕熱也，更加黃柏一錢附子半錢蒼朮二錢。

如腿腳沉重無力者加酒洗漢防己半錢，輕則附子，重則川烏頭少許，以為引用而行
血也。

如臥而多驚，小便淋溲者，邪在少陽厥陰，亦用太陽經藥更加柴胡半錢，如淋加澤
瀉半錢，此下焦風寒二經合病也，經云：腎肝之病同一治，為俱在下焦，非風藥行
經不可也。

如大便後有白膿或只便白膿者，因勞役氣虛傷大腸也，以黃耆人參湯補之；如裹急
頻見，血虛也，更加當歸。

如肺脹膨膨而喘咳，胸高氣滿，壅盛而上奔者，多加五味子，人參次之，麥門冬又
次之，黃連少許。

如甚則交兩手而瞀者，真氣大虛也，若氣短加黃耆五味子人參，氣盛加五味子人參
黃芩荊芥穗，冬月去荊芥穗加草豆蔻仁。

如嗌痛頷腫，脈洪大面赤者，加黃芩桔梗甘草各五分。

如耳鳴目黃，頰頷腫，頸肩臑肘臂外後廉痛，面赤，脈洪大者，以羌活防風甘草
本通其經血，加黃芩黃連消其腫，以人參黃耆益其元氣而瀉其火邪。

如脈緊者，寒也，或面白善嚏，或面色惡皆寒也，亦加羌活等四味，當瀉足太陽，
不用連芩，少加附子以通其脈。

面色惡，多悲恐者，更加桂附。

如便白膿少有滑，頻見汙衣者，氣脫，加附子皮，甚則加米殼。

如氣澀者，只以甘藥補氣，當安臥不語以養其氣嚏。

  ==中標題==  用藥宜禁論。

凡治病服藥，必知時禁，經禁，病禁，藥禁，夫時禁者，必本四時升降之理，汗下
吐利之宜，大法春宜吐，象萬物之發生，耕耨科斫，使陽氣之鬱者易達也，夏宜汗
，象萬物之浮而有餘也，秋宜下，象萬物之收成，推陳致新而使陽氣易收也，冬周
密，象萬物之閉藏，使陽氣不動也，夫四時陰陽者，與萬物浮沉於生長之門，逆其
根，伐其本，壞其真矣，又云：用溫遠溫，用熱遠熱，用涼遠涼，用寒遠寒，無翼
其勝也，故冬不用白虎，夏不用青龍，春夏不服桂枝，秋冬不服麻黃，不失氣宜，
如春夏而下，秋冬而汗，是失天信，伐天和也，有病則從權，過則更之；經禁者，
足太陽膀胱經為諸陽之首，行於背，表之表風寒所傷則宜汗，傳入本則宜利小便，
若下之太早必變證百出，此一禁也，足陽明胃經，行身之側，主腹滿脹，大便難，
宜下之，蓋陽明化燥火，津液不能停，禁發汗利小便，為重損津液，此二禁也，足
少陽膽經，行身之側，在太陽陽明之間，病則往來寒熱，口苦胸J痛，袛宜和解，
且膽者，無出無入，又主發生之氣，下則犯太陽，汗則犯陽明，利小便則使生發之
氣反陷入陰中，此三禁也，三陰非胃實，不當下，為三陰無傳本，須胃實得下也，
分經用藥，有所據焉；病禁者，如陽氣不足，陰氣有餘之病，則凡飲食及藥忌，助
陰瀉陽諸淡食，及淡味之藥，瀉升發以助收歛也，諸苦藥皆沉瀉陽氣之散浮，諸薑
附官桂辛熱之藥及濕麵酒大料物之類，助火而瀉元氣，生冷硬物損陽氣，皆所當禁
也，如陰火欲衰而退，以三焦元氣未盛，必口淡淡如鹹物，亦所當禁；藥禁者，如
胃氣不行，內亡津液而乾涸求湯飲以自救，非渴也，乃口乾也，非溫勝也，乃血病
也，當以辛酸益之，而淡滲五苓之類則所當禁也，汗多，禁利小便，小便多，禁發
汗，咽痛，禁發汗利小便，若大便快利，不得更利，大便秘澀，以當歸桃仁麻子仁
郁李仁皂角仁和血潤腸，如燥藥則所當禁者，吐多不得復吐，如吐而大便虛軟者，
此上氣壅滯，以薑橘之屬宣之，吐而大便不通，則利大便，上藥則所當禁也，諸病
惡瘡及小兒斑後大便實者，亦當下之，而薑橘之類則所當禁也，又如脈弦而服平胃
散，脈緩而服黃耆建中湯，乃實實虛虛，皆所當禁也，人稟天之濕化而生胃也，胃
之與濕，其名雖二，其實一也，濕能滋養于胃，胃濕有餘，亦當瀉濕之太過也，胃
之不足，惟濕物能滋養，仲景云：胃勝思湯餅而胃虛食湯餅者，往往增劇，濕能助
火，火旺鬱而不通，主大熱，初病火旺，不可食以助火也，察其時，辯其經，審其
病而後用藥，四者不失其宜則善矣。

  ==中標題==  著論處方已詳矣然恐或者不知其源而無所考據復以黃帝內經仲景所
說脾胃者列于左。

太陰陽明論云：太陰陽明為表媯坉G脈也，生病而異者，何也？岐伯曰：陰陽異位
，更虛更實，更逆更從，或從內或從外，所從不同，故病異名也，帝曰：願聞其異
狀也，岐伯曰：陽者，天氣也，主外，陰者，地氣也，主內，故陽道實，陰道虛，
故犯賊風虛邪者，陽受之，食飲不節，起居不時者，陰受之，陽受之則入六腑，陰
受之則入五臟，入六腑則身熱不得臥，上為喘呼，入五臟則腹滿閉塞，下為餐泄，
久為腸澼，故喉主天氣，咽主地氣，故陽受風氣，陰受濕氣，陰氣從足上行至頭而
下行循臂至指端，陽氣從手上行至頭而下行至足，故曰：陽病者，上行極而下，陰
病者，下行極而上，故傷於風者，上先受之，傷於濕者，下先受之，帝曰：脾病而
四肢不用，何也？岐伯曰：四肢皆稟氣於胃，而不得至經，必因於脾，乃得稟也，
今脾病不能為胃行其津液，四肢不得稟水穀，氣日以衰，脈道不利，筋骨肌肉皆無
氣以生，故不用焉，帝曰：脾不主時，何也？岐伯曰：脾者，土也，治中央，常以
四時，長四臟各十八日，寄治不得獨主於時也，脾臟者，常著胃土之精也，土者，
生萬物而法天地，故上下至頭足不得主時也，陰陽應象論曰：人有五臟化五氣，以
生喜怒悲憂恐，故喜怒傷氣，寒暑傷形，暴怒傷陰，暴喜傷陽，厥氣上行，滿脈去
形，喜怒不節，寒暑過度，生乃不固，玉機真藏論曰：脾太過則令人四肢不舉，其
不及則令人九竅不通，名曰：重強。又通評虛實論曰：頭痛耳鳴，九竅不利，腸胃
之所生也，調經論曰：形有餘則腹脹，涇溲不利，不足則四肢不用，又氣交變論曰
：歲土太過，雨濕流行，腎水受邪，民病腹痛清厥，意不樂，體重煩冤，甚則肌肉
萎，足痿不收，行善瘈，腳下痛，飲發中滿食減，四肢不舉，又云：歲土不及，風
乃大行，霍亂體重，腹痛，筋骨繇復，肌肉r酸，善怒，又云：咸病寒中，復則收
政，嚴峻胸J，暴痛下引少腹，善太息，蟲食甘，黃氣客於脾，民食少失味，又云
：土不及四維，有埃雲潤澤之化不行，則春有鳴條鼓拆之政，四維發振拉飄騰之變
，則秋有肅殺霖淫之復，其眚四維，其臟脾，其病內，舍心腹，外在肌肉四肢，五
常政大論土平曰：備化不及曰卑監，又云：其動瘍涌，分潰癰腫，其發濡滯，其病
留滿否塞，從木化也，其病餐泄，又云：土太過曰敦阜，其味甘鹹酸，其象長夏，
其經足太陰陽明，又曰：其病腹滿，四肢不舉，邪傷脾也，經脈別論云：太陰藏搏
者，用心省真，五脈氣少，胃氣不平，三陰也，宜治其下俞，補陽瀉陰，藏氣法時
論云：脾主長夏，足太陰陽明王，治其日戊巳，脾苦濕，急食苦以燥之，又云：病
在脾，愈在秋，秋不愈，甚於春，春不死，持於夏，起於長夏，禁溫食飽食濕地濡
衣，脾病者，愈在庚辛，庚辛不愈，加於甲乙，甲乙不死，持於丙丁，起於戊己，
脾病者，日昳慧日出甚，下晡靜，脾欲緩，急食甘以緩之，用苦瀉之甘補之，又云
：脾病者，身重善飢，肉痿足不能行，善瘈，腳下痛，虛則腹滿腸鳴，餐泄食不化
，取其經太陰陽明少陰血者，經脈別論：食氣入胃，散精於肝，淫氣於筋，食氣入
胃，濁氣歸心，淫精於脈，脈氣流經，經氣歸於肺，肺朝百脈，輸精於皮毛，毛脈
合精，行氣於腑，腑精神明，留於四臟，氣歸於權衡，權衡以平，氣口成寸，以決
死生，飲入於胃，遊溢精氣，上輸於脾，脾氣散精上歸於肺，通調水道，下輸膀胱
，水精四布，五經並行，合於四時五臟陰陽揆度，以為常也。五常政大論：有太過
不及，太過者，薄所不勝，乘所勝也，不及者，至而不至，是為不及，所勝妄行，
所生受病，所不勝者乘之也，仲景云：人受氣於水穀以養神，水穀盡而神去，故云
：安穀則昌，絕穀則亡，水去則榮散，穀消則衛亡，榮散衛亡則神無所依，又云：
水入於經，其血乃成，穀入於胃，脈道乃行，故血不可不養，衛不可不溫，血溫衛
和，得盡天年。

  ==大標題==  脾胃論卷中  金  真定李杲撰

  ==中標題==  氣運衰旺圖說。

天地互為體用四說，察病神機。

濕胃化，熱小腸長，風膽生。

皆陷下不足先補則：

黃耆，人參，甘草，當歸身（五分），柴胡，升麻。

乃辛甘發散以助春夏生長之用也。

土脾形，火心神，木肝血。

皆大盛上乘生長之氣，後瀉則：

甘草梢子之甘寒，瀉火形於肺，逆於胸中，傷氣者也。

黃芩之苦寒以瀉胸中之熱，喘氣上奔者也。

紅花以破惡血，已用黃芩大補腎水益肺之氣，瀉血中火燥者也。

寒膀胱藏氣，燥大腸收氣。

皆大旺後瀉則：

黃耆之甘溫止自汗，實表虛，使不受寒邪。

當歸之辛溫，能潤燥，更加桃仁以通幽門閉塞，利其陰路，除大便之難燥者也。

水腎精，金肺氣。

皆虛衰不足，先補則：

黃柏之苦寒除濕熱，為痿乘於腎，救足膝無力，亦除陰汗陰痿，而益精。

甘草梢子黃芩補肺氣，泄陰火之下行，肺苦氣上逆，急食苦以泄之也。

此初受熱中常治之法也，非權也，權者，臨病制宜之謂也。

常道病則反常矣。

春夏乃天之用也，是地之體也。

秋冬乃天之體也，是地之用也。

此天地之常道，既病反常也。

春夏天之用，人亦應之。

食罷，四肢蹻健，精氣神皆出，九竅通利是也，口鼻氣息，自不聞其音，語聲清響
如鐘。

春夏地之體，人亦應之。

食罷，皮肉筋骨，血脈皆滑利，屈伸柔和而骨剛力盛，用力不乏。

  ==中標題==  飲食勞倦所傷始為熱中論。

古之至人，窮於陰陽之化，究乎生死之際，所著內外經悉言人以胃氣為本，蓋人受
水穀之氣以生，所謂清氣榮氣運氣衛氣春升之氣，皆胃氣之別稱也，夫胃為水穀之
海，飲食入胃，遊溢精氣，上輸於脾，脾氣散精，上歸於肺，通調水道，下輸膀胱
，水精四布，五經並行，合於四時五臟陰陽揆度以為常也，若飲食失節，寒溫不適
，則脾胃乃傷，喜怒憂恐，損耗元氣，既脾胃氣衰，元氣不足而心火獨盛，心火者
，陰火也，起於下焦，其系繫於心，心不主令，相火代之，相火，下焦包絡之火，
元氣之賊也，火與元氣不兩立，一勝則一負，脾胃氣虛則下流於腎，陰火得以乘其
土位，故脾證始得則氣高而喘，身熱而煩，其脈洪大而頭痛，或渴不止，其皮膚不
任風寒而生寒熱，蓋陰火上衝則氣高喘而煩熱，為頭痛為渴而脈洪，脾胃之氣下流
，使穀氣不得升浮，是春生之令不行，則無陽以護其榮衛，則不任風寒乃生寒熱，
此皆脾胃之氣不足所致也，然而與外感風寒所得之證，頗同而實異，內傷胃乃傷其
氣，外感風寒乃傷其形，傷其外為有餘，有餘者瀉之，傷其內為不足，不足者補之
，內傷不足之病，苟誤認作外感有餘之病而反瀉之，則虛其虛也，實實虛虛如此死
者，醫殺之耳，然則奈何，惟當以辛甘溫之劑，補其中而升其陽，甘寒以瀉其火則
愈矣，經曰：勞者溫之，損者溫之，又云：溫能除大熱，大忌苦寒之藥，損其脾胃
，脾胃之證始得則熱中，今立治始得之證。

補中益氣湯：

黃耆（病甚勞役熱甚者一錢），甘草（各五分炙），人參（去蘆三分有嗽去之），
已上三味，除濕熱煩熱之聖藥也，當歸身（二分酒焙乾，或日乾以和血脈），橘皮
（不去白二分或三分以導氣，又能益元氣，得諸甘藥乃可，若獨用瀉脾胃），升麻
（二分或三分引胃氣上騰而復其本位便足行春升之令），柴胡（二分或三分引清氣
行少陽之氣上升），白朮（三分除胃中熱，利腰脊間血）。

右件藥i咀，都作一服，水二盞煎至一盞，量氣弱氣盛，臨病斟酌，水盞大小，去
柤，食遠稍熱服，如傷之重者，不過二服而愈，若病日久者，以權立加減法治之。

如腹中痛者加白芍藥（五分），炙甘草（三分）。

如惡寒冷痛者，加去皮中桂（一分或三分桂心是也）。

如惡熱喜寒而腹痛者，於巳加白芍藥二味中，更加生黃芩（三分或二分）。

如夏月腹痛而不惡熱者亦然，治時熱也。

如天涼時，惡熱而痛，於巳加白芍藥甘草黃芩中，更少加桂。

如天寒時腹痛去芍藥，味酸而寒故也，加益智（三分或二分），或加半夏（五分）
，生薑（三片）。

如頭痛，加蔓荊子（二分或三分）。

如痛甚者，加川芎（二分）。

如頂痛腦痛，加膆說]三分或五分）。

如苦痛者，加細辛（二分華陰者）。

諸頭痛者，併用此四味足矣。

如頭上有熱，則此不能治，別以清空膏主之。

如臍下痛者，加真熟地黃（五分），其痛立止，如不已者，乃大寒也，更加肉桂（
去皮二分或三分），內經所說，少腹痛皆寒證，從復法相報中來也，經云：大勝必
大復，從熱病中變而作也，非傷寒厥陰之證也（仲景以抵當湯并丸主之，乃血結下
焦膀胱也）。

如胸中氣壅滯，加青皮（二分），如氣促少氣者，去之。

如身有疼痛者，濕，若身重者，亦濕，加去桂五苓散（一錢）。

如風濕相搏，一身盡痛，加羌活防風膆赫琚]各五分），升麻蒼朮（各一錢），勿
用五苓，所以然者，為風藥已能勝濕，故別作一服與之，如病去勿再服，以諸風之
藥，損人元氣而益其病故也。

如大便秘澀，加當歸梢（一錢），閉澀不行者，煎成正藥，先用一口調玄明粉（五
分或一錢），得行則止，此病不宜下，下之恐變凶證也。

如久病痰嗽者，去人參，初病者勿去之，冬月或春寒或秋涼時，各宜加不去根節麻
黃（五分）。

如春令大溫，只加佛耳草（二分），款冬花（一分）。

如夏月病嗽，加五味子（三十二枚），麥門冬（去心二分或三分）。

如舌上白滑胎者，是胸中有寒，勿用之。

如夏月不嗽亦加人參（二分或三分），并五味子麥門冬各等分，救肺受火邪也。

如病人能食而心下痞，加黃連（一分或三分）。

如不能食，心下痞，勿加黃連。

如J下痛或J下急縮，俱加柴胡（三分，甚則五分）。

右一方加減，是飲食勞倦，喜怒不節，始病熱中，則可用之，若末傳為寒中，則不
可用也，蓋甘酸適足益其病爾，如黃耆人參甘草芍藥五味子之類也。

  ==中標題==  今詳內經鍼經熱中寒中之證列於左。

調經論云：血并於陽，氣并於陰，乃為炅中，血并於上，氣并於下，心煩惋，善怒
，又云：其生於陰者，得之飲食居處陰陽喜怒，又云：所有勞倦，形氣衰少，穀氣
不盛，上焦不行，下脘不通，胃氣熱，熱氣熏胸中，故曰：內熱陰盛生內寒，厥氣
上逆，寒氣積於胸中而不瀉，不瀉則溫氣去，寒獨留，寒獨留則血凝泣，血凝泣則
脈不通，其脈盛大以濇，故曰：寒中。

先病熱中證者，衝脈之火附二陰之堙A傳之督脈，督脈者，第二十一顴下長強穴是
也，與足太陽膀胱寒氣為附經，督脈其盛也，如巨川之水疾如奔馬，其勢不可遏，
太陽寒氣，細細如線，逆太陽寒氣上行衝頂入額，下鼻尖，入手太陽於胸中，手太
陽者，丙熱氣也，足膀胱者壬寒氣也，壬能剋丙，寒熱逆於胸中，故脈盛大，其手
太陽小腸熱氣不能交，入膀胱經者，故十一經之盛氣，積於胸中，故其脈盛大，其
膀胱逆行，盛之極，子能令母實，手陽明大腸經金即其母也，故燥旺，其燥氣挾子
之勢，故脈濇而大便不通，以此言脈盛大以濇者，手陽明大腸脈也。

黃帝鍼經：胃病者，腹脹，胃脘當心而痛，上支兩J，膈咽不通，飲食不下，取三
里以補之。

若見此病中一證，皆大寒，禁用諸甘酸藥，上已明之矣。

  ==中標題==  脾胃虛弱隨時為病隨病制方。

夫脾胃虛弱，必上焦之氣不足，遇夏天氣熱盛，損傷元氣，怠惰嗜臥，四肢不收，
精神不足，兩腳痿軟，遇早晚寒厥，日高之後，陽氣將旺，復熱如火，乃陰陽氣血
俱不足故，或熱厥而陰虛，或寒厥而氣虛，口不知味，目中溜火，而視物RR無所
見，小便頻數，大便難而結秘，胃脘當心而痛，兩J痛或急縮，臍下周圍如繩束之
急，甚則如刀刺腹難舒伸，胸中閉塞，時顯嘔噦，或有痰嗽，口沃白沫，舌強腰背
胛眼皆痛，頭痛時作，食不下，或食入即飽，全不思食，自汗尤甚，若陰氣覆在皮
毛之上，皆天氣之熱助本病也，乃庚大腸辛肺金為熱所乘而作，當先助元氣，理治
庚辛之不足，黃耆人參湯主之。

黃耆人參湯：

黃耆（一錢如自汗過多更加一錢），升麻（六分），人參（去蘆），橘皮（不去白
），麥門冬（去心），蒼朮（無汗更加五分），白朮（各五分），黃柏（酒洗以救
水之源），炒q（各三分），當歸身（酒洗），炙甘草（各二分），五味子（九箇
）。

右件同i咀，都作一服，水二盞煎至一盞，去柤，稍熱服，食遠或空心服之，忌酒
濕麵大料物之類及過食冷物。

如心下痞悶，加黃連（二分或三分）。

如胃脘當心痛，減大寒藥，加草豆蔻仁（五分）。

如J下痛或縮急，加柴胡（二分或三分）。

如頭痛，目中溜火，加黃連（二分或三分），川芎（三分）。

如頭痛，目不清利，上壅上熱，加蔓荊子川芎（各三分），膆誑穻a黃（各二分）
，細辛（一分）。

如氣短，精神如夢寐之間，困乏無力，加五味子（九箇）。

如大便澀滯，隔一二日不見者，致食少食不下，血少血中伏火而不得潤也，加當歸
身生地黃麻子仁泥（各五分），桃仁（三枚湯泡去皮尖另研）。

如大便通行，所加之藥勿再服。

如大便又不快利，勿用別藥，少加大黃（煨五分）。

如不利者，非血結血秘而不通也，是熱則生風，其病人必顯風證，單血藥不可復加
之，止常服黃耆人參湯，藥只用羌活防風（已上各五錢），二味i咀，以水四盞煎
至一盞，去柤，空心服之，其大便必大走也，一服便止。

如胸中氣滯加青皮（皮用清香可愛者一分或二分），并去白橘皮，倍之，去其邪氣
，此病本元氣不足，惟當補元氣，不當瀉之。

如氣滯大甚，或補藥太過，病人心下有憂滯鬱結之事，更加木香縮砂仁（二分或三
分皆），白豆蔻仁（二分），與正藥同煎。

如腹痛，不惡寒者，加白芍藥（五分），黃芩（二分），卻減五味子。

夫脾胃虛弱，遇六七月間，河漲霖雨，諸物潤人，汗沾衣，身重短氣，甚則四肢痿
軟，行步不正，腳欹眼黑欲倒，此腎水與膀胱俱竭之狀也，當急救之，滋肺氣以補
水之土源，又使庚大腸不受邪熱，不令汗大泄也，汗泄甚則亡津液，亡津液則七神
無所依，經云：津液相成，神乃自生，津者，庚大腸所主，三伏之義為庚金受囚也
，若亡津液，汗大泄，濕令亢甚，則清肅之氣亡，燥金受囚，風木無可以制，故風
濕相搏，骨節煩疼，一身盡痛，亢則害，承乃制是也，孫思邈云：五月常服，五味
子是瀉丙火補庚大腸，益五臟之元氣，壬膀胱之寒已絕於己癸，腎水已絕於午，今
更逢濕旺助熱為邪，西方北方之寒清絕矣，聖人立法，夏月宜補者，補天元之真氣
，非補熱火也，令人夏食寒是也，為熱傷元氣，以人參麥門冬五味子生脈，脈者，
元氣也，人參之甘補元氣瀉熱火也，麥門冬之苦寒補水之源而清肅燥金也，五味子
之酸以瀉火補庚大腸與肺金也，當此之時，無病之人，亦或有二證，或避暑熱納涼
於深堂大廈得之者，名曰中暑，其病必頭痛惡寒，身形拘急，肢節疼痛而煩心，肌
膚大熱無汗，為房屋之陰寒所遏，使周身陽氣不得伸越，世多以大順散主之是也，
若行人或農夫於日中勞役得之者，名曰中熱，其病必苦頭痛，發躁熱惡熱，捫之肌
膚大熱，必大渴引飲，汗大泄無氣以動，乃為天熱外傷肺氣，蒼朮白虎湯主之。潔
古云：動而得之為中熱，靜而得之為中暑，中暑者，陰證，當發散也，中熱者，陽
證，為熱傷元氣，非形體受病也，若虛損脾胃，有宿疾之人遇此天暑，將理失所，
違時伐化，必困乏無力，懶語氣短，氣弱氣促，似喘非喘，骨乏無力，其形如夢寐
，朦朦如煙霧中，不知身所有也，必大汗泄，若風犯汗眼皮膚，必搐項筋，皮枯毛
焦，身體皆重，肢節時有煩疼，或一身盡痛，或渴或不渴，或小便黃澀，此風濕相
搏也，頭痛或頭重，上熱壅盛，口鼻氣短氣促，身心煩亂，有不樂生之意，情思慘
悽，此陰勝陽之極也，病甚則傳腎肝為痿厥，厥者，四肢如在火中為熱厥，四肢寒
冷者為寒厥，寒厥則腹中有寒，熱厥則腹中有熱，為脾主四肢故也，若肌肉濡潰，
痹而不仁，傳為肉痿證，證中皆有肺疾，用藥之人，當以此調之，氣上衝胸皆厥證
也，痿者，四肢痿軟而無力也，其心煩冤不止，厥者，氣逆也，甚則大逆，故曰：
厥逆其厥痿多相須也，於前已立黃耆人參五味子麥門冬湯，中每服加白茯苓（二分
），澤瀉（四分），豬苓，白朮（各一分）。

如小便快利，不黃澀者，只加澤瀉（二分），與二朮，上下分消其濕。

如行步不正，腳膝痿弱，兩足欹側者，已中痿邪，加酒洗黃柏知母（三分或五分）
，令二足湧出氣力矣。

如汗大泄者，津脫也，急止之，加五味子（六枚），炒黃柏（五分），炒知母（三
分），不令妨其食，當以意斟酌，若妨食則止，候食進則再服，三里氣街以三稜鍼
出血，若汗不減，不止者，於二里穴下三寸上廉穴出血，禁酒濕麵。

夫痿者，濕熱乘腎肝也，當急去之，不然則下焦元氣竭盡而成軟癱，必腰下不能動
，心煩冤而不止也，若身重減，氣不短，小便如常，及濕熱之令退時或所增之病，
氣退者，不用五味子澤瀉茯苓豬苓黃柏知母蒼朮白朮之藥，只依本病中證候加減，
常服藥亦須用酒黃柏（二分或三分），如更時令，清燥之氣大行，卻加辛溫瀉之，
若濕氣勝，風證不退，眩運麻木不已，除風濕羌活湯主之。

除風濕羌活湯：

羌活（一兩），防風（去蘆），蒼朮（酒浸去皮），黃耆（各一錢），升麻（七分
），炙甘草，獨活，柴胡（各五分），川芎（去頭痛），黃柏，橘皮，膆說]各三
分），澤瀉，豬苓（去黑皮），茯苓（各二分），黃連（去鬚一分）。

右i咀，每服秤三錢或五錢，水二盞煎至一盞，去柤，稍熱服，量虛實施用，如有
不盡證候，依加減法用之，夫脈弦洪緩而沉，按之中之下，得時一澀，其證四肢滿
悶，肢節煩疼，難以屈伸，身體沉重，煩心不安，忽肥忽瘦，四肢懶倦，口失滋味
，腹難舒伸，大小便清利而數，或上飲下便，或大便澀滯不行，一二日一見，夏月
餐泄，米穀不化，或便後見血見白膿，胸滿短氣，隔咽不通，或痰嗽稠粘，口中沃
沫，食入反出，耳鳴耳聾，目中流火，視物昏花，努肉紅絲，熱壅頭目，不得安臥
，嗜臥無力，不思飲食，調中益氣湯主之。

調中益氣湯：

黃耆（一錢），人參（去蘆頭有嗽者去之），甘草，蒼朮（各五分），柴胡（一味
，為上氣不足，胃氣與脾氣下溜，乃補上氣從陰引暢也），橘皮（如腹中氣不得運
轉更加一錢），升麻（各二分），木香（一錢或二錢）。

右件剉麻豆大，都作一服，水二大盞煎至一盞，去柤，帶熱宿食消盡服之，寍心絕
思，藥必神效，蓋病在四肢血脈，空腹在旦是也。

如時顯熱躁，是下元陰火蒸蒸發也，加真生地黃（二分），黃柏（三分無此證則去
之）。

如大便虛，坐不得，或大便了而不了，腹中逼迫，血虛血澀也，加當歸身（三分）
。

如身體沉重，雖小便數多，亦加茯苓（二分），蒼朮（一錢），澤瀉（五分），黃
柏（三分時暫從權而袪濕也，不可不用，兼足太陰已病，其脈亦絡於心中，故顯濕
熱相合而煩亂）。

如胃氣不和，加湯洗半夏（三分），生薑（三片），有嗽加生子薑生地黃（二分以
制半夏之毒）。

如痰厥頭痛，非半夏不能除，此足太陰脾所作也，如兼躁熱加黃柏生地黃（各二分
）。

如無已上證，只服前藥。

右件剉如麻豆，都作一服，水一大盞，去柤，帶熱食遠服之。

如夏月須加白芍藥（三分）。

如夏月腹中痛尤宜加。

如惡熱而渴，或腹痛者，更加芍藥（五分），生黃芩（二分）。

如惡寒腹中痛加中桂（三分），去黃芩，謂之桂枝芍藥湯，亦於芍藥湯中加之同煎
。

如冬月腹痛，不可用芍藥，蓋大寒之藥也，只加乾薑（二分），或加半夏（五七分
以生薑少許製之）。

如秋冬之月，胃脈四道為衝脈所逆，并J下少陽脈二道而反上行，病名曰厥逆，內
經曰：逆氣上行，滿脈去形，明七神昏絕，離去其形而死矣，其證氣上衝咽不得息
而喘息有音不得臥，加吳茱萸（五分或一錢五分湯洗去苦），觀厥氣多少而用之。

如夏月有此證，為大熱也，蓋此病隨四時為寒熱溫涼也，宜以酒黃連酒黃柏酒知母
（各等分），為細末，熱湯為丸梧桐子大，每服二百丸，白湯送下，空心服，仍多
飲熱湯，服畢少時，便以美飲食壓之，使不令胃中留停，直至下元以瀉衝脈之邪也
，大抵治飲食勞倦所得之病，乃虛勞七損證也，當用溫平甘多辛少之藥治之，是其
本法也。

如時上見寒熱，病四時也，又或將理不如法，或酒食過多，或辛熱之食作病，或寒
冷之食作病，或居大寒大熱之處益其病，當臨時制宜，暫用大寒大熱治法而取效，
此從權也，不可以得效之故而久用之，必致難治矣。

黃帝鍼經云：從下上者引而去之，上氣不足，推而揚之，蓋上氣者，心肺上焦之氣
，陽病在陰，從陰引陽，宜以入腎肝下焦之藥引甘多辛少之藥，使升發脾胃之氣，
又從而去其邪氣於腠理皮毛也，又云：視前痛者，常先取之，是先以繆刺，瀉其經
絡之壅者，為血凝而不流，故先去之而後治他病。

  ==中標題==  長夏濕熱胃困尤甚用清暑益氣湯論。

刺志論云：氣虛身熱得之傷暑，熱傷氣故也，痿論云：有所遠行勞倦，逢大熱而渴
，渴則陽氣內伐，內伐則熱舍於腎，腎者，水臟也，今水不能勝火則骨枯而髓虛，
足不任身，發為骨痿，故下，經曰：骨痿者，生於大熱也，此濕熱成痿，令人骨乏
無力，故治痿獨取於陽明，時當長夏，濕熱大勝，蒸蒸而熾，人感之多四肢困倦，
精神短少，懶於動作，胸滿氣促，肢節沉疼，或氣高而喘，身熱而煩，心下膨痞，
小便黃而數，大便溏而頻，或痢出黃如糜，或如泔色，或渴或不渴，不思飲食，自
汗體重，或汗少者，血先病而氣不病也，其脈中得洪緩，若濕氣相搏，必加之以遲
遲，病雖互換，少差其天暑，濕令則一也，宜以清燥之劑治之，內經曰：陽氣者，
衛外而為固也，炅則氣泄，今暑邪干衛，故身熱自汗，以黃耆甘溫補之為君，人參
橘皮當歸甘草甘微溫補中益氣為臣，蒼朮白朮澤瀉滲利而除濕，升麻葛根甘苦平善
解肌熱，又以風勝濕也，濕勝則食不消而作痞滿，故炒q甘辛青皮辛溫消食快氣，
腎惡燥，急食辛以潤之，故以黃柏苦辛寒借甘味瀉熱補水虛者，滋其化源以人參五
味子麥門冬酸甘微寒，救天暑之傷於庚金為佐，名曰清暑益氣湯。

清暑益氣湯：

黃耆（汗少減五分），蒼朮（泔浸去皮），升麻（各一錢），人參（去蘆），澤瀉
，神q（炒黃），橘皮，白朮（各五分），麥門冬（去心），當歸身，炙甘草（各
三分），青皮（去白二分半），黃柏（酒洗去皮二分或三分），葛根（二分），五
味子（九枚）。

右件同i咀，都作一服，水二大盞煎至一盞，去柤，大溫服食遠，劑之多少，臨病
斟酌，此病皆由飲食勞倦損其脾胃，乘天暑而病作也，但藥中犯澤瀉豬苓茯苓燈心
通草木通澹滲利小便之類，皆從時令之旺氣以瀉脾胃之客邪，而補金水之不及也，
此正方己，是從權而立之，若於無時病濕熱脾旺之證，或小便已數，腎肝不受邪者
，誤用之必大瀉真陰，竭絕腎水，先損其兩目也，復立變證加減法於後。

心火乘脾，乃血受火邪，而不能升發陽氣，復於地中，地者，人之脾也，必用當歸
和血，少用黃柏以益真陰，脾胃不足之證，須少用升麻，乃足陽明太陰引經之藥也
，使行陽道，自脾胃中右遷少陽，行春令生萬化之根蒂也，更少加柴胡，使諸經右
遷，生發陰陽之氣，以滋春之和氣也。

脾虛，緣心火亢甚而乘其土也，其次肺氣受邪，為熱所傷，必須用黃耆最多，甘草
次之，人參又次之，三者皆甘溫之陽藥也，脾始虛，肺氣先絕，故用黃耆之甘溫以
益皮毛之氣而閉腠理，不令自汗而損其元氣也，上喘氣短，懶語，須用人參以補之
，心火乘脾須用炙甘草以瀉火熱而補脾胃中元氣，甘草最少，恐資滿也，若脾胃之
急痛并脾胃太虛，腹中急縮，腹皮急縮者，卻宜多用之，經云：急者緩之，若從權
必加升麻以引之，恐左遷之邪堅盛，卒不肯退，反致項上及臀尻肉消，而反行陰道
，故使引之以行陽道，使清氣之出地，右遷而上行，以和陰陽之氣也，若中滿者，
去甘草，咳甚者，去人參，如口乾嗌乾者，加乾葛。

脾胃既虛，不能升浮，為陰火傷其生發之氣，榮血大虧，榮氣伏於地中，陰火熾盛
，日漸煎熬，血氣虧少，且心包與心主血，血減則心無所養，致使心亂而煩，病名
曰悗悗者，心惑而煩悶不安也，是清氣不升，濁氣不降，清濁相干，亂於胸中，使
周身氣血逆行而亂，內經云：從下上者，引而去之，故當加辛溫甘溫之劑生陽，陽
生則陰長，已有甘溫三味之論，或曰甘溫何能生血？又非血藥也，曰仲景之法，血
虛以人參補之，陽旺則能生陰血也，更加當歸和血，又宜少加黃柏以救腎水，蓋甘
寒瀉熱火，火減則心氣得平而安也，如煩亂猶不能止，少加黃連以去之，蓋將補腎
水，使腎水旺而心火自降，扶持地中陽氣矣。

如氣浮心亂，則以硃砂安神丸鎮固之，得煩減勿再服，以防瀉陽氣之反陷也，如心
下痞亦少加黃連，氣亂於胸，為清濁相干，故以橘皮理之，又能助陽氣之升而散滯
氣，又助諸甘辛為用也。

長夏濕土，客邪大旺，可從權加蒼朮白朮澤瀉，上下分消其濕熱之氣也，濕氣大勝
，主食不消化，故食減，不知穀味，加炒q以消之，復加五味子麥門冬人參，瀉火
益肺氣，助秋損也，此三伏中，長夏正旺之時藥也。

  ==中標題==  隨時加減用藥法。

濁氣在陽，亂於胸中則P滿閉塞，大便不通，夏月宜少加酒洗黃柏大苦寒之味，冬
月宜加吳茱萸大辛苦熱之藥以從權，乃隨時用藥以泄濁氣之下降也，借用大寒之氣
於甘味中，故曰：甘寒瀉熱火也，亦須用發散寒氣辛溫之劑多黃柏少也。

清氣在陰者，乃人之脾胃氣衰，不能升發陽氣，故用升麻柴胡助辛甘之味，以引元
氣之升，不令餐泄也，堵塞咽喉，陽氣不得出者，曰塞，陰氣不得下降者，曰噎，
夫噎塞迎逆於咽喉胸膈之間，令諸經不行，則口開目瞪，氣欲絕，當先用辛甘氣味
俱陽之藥，引胃氣以治其本，加堵塞之藥以瀉其標也，寒月陰氣大助陰邪於外，於
正藥內加吳茱萸大熱大辛苦之味以瀉陰寒之氣，暑月陽盛則於正藥中加青皮陳皮益
智黃柏，散寒氣泄陰火之上逆，可以消痞丸合滋腎丸，滋腎丸者，黃柏知母微加肉
桂三味是也，或更以黃連別作丸，二藥七八十丸，空心約宿食消盡服之，待少時，
以食壓之，不令胃中停留也。

如食少不饑加炒q。

如食已，心下痞，別服橘皮枳朮丸。

如脈弦，四肢滿閉，便難而心下痞，加甘草黃連柴胡。

如腹中氣上逆者，是衝脈逆也，加黃柏（三分），黃連（二分半），以泄之。

如大便秘燥，心下痞，加黃連桃仁，少加大黃當歸身。

如心下痞夯悶者，加白芍藥黃連。

如心下痞，腹脹，加五味子白芍藥縮砂仁。

如天寒少加乾薑或中桂。

如心下痞，中寒者，加附子黃連。

如心下痞，嘔逆者，加黃連生薑橘皮。

如冬月不加黃連，少入丁香藿香葉。

如口乾嗌乾加五味子乾葛。

如J下急或痛甚俱，加柴胡甘草。

如胸中滿悶鬱鬱然，加橘紅青皮木香少許。

如頭痛有痰，沉重懶倦者，乃太陰痰逆頭痛，加半夏（五分），生薑（二分或三分
）。

如腹中或周身間有剌痛，皆血澀不足，加當歸身。

如噦加五味子多益智少。

如食不下，乃胸中胃上有寒，或氣澀滯，加青皮陳皮木香此三味為定法。

如冬天加益智仁草豆蔻仁。

如夏月少用，更加黃連。

如秋月氣澀滯，食不下，更加檳榔草豆蔻仁縮砂仁，或少加白豆蔻仁。

如三春之月，食不下，亦用青皮少陳皮多，更加風藥以退其寒覆其上。

如初春猶寒，更少加辛熱以補春氣之不足，以為風藥之佐，益智草豆蔻皆可也。

如脈弦者，見風動之證，以風藥通之。

如脈澀，覺氣澀滯者，加當歸身天門冬木香青皮陳皮，有寒者加桂枝黃耆。

如胸中緻塞，或氣閉悶亂者，肺氣澀滯而不行，宜破滯氣，青皮陳皮少加木香檳榔
。

如冬月加吳茱萸人參，或胸中緻塞閉悶不通者，為外寒所遏，使呼出之氣不得伸故
也，必寸口脈弦或微緊，乃胸中大寒也，若加之以舌上有白胎滑者，乃丹田有熱，
胸中有寒明矣，丹田有熱者，必尻臀冷，前陰間冷汗，兩丸冷，是邪氣乘其本而正
氣走於經脈中也，遇寒則必作隱隱而痛，以此辯丹田中伏火也，加黃柏生地黃，勿
誤作寒證治之。

如秋冬天氣寒涼而腹痛者，加半夏或益智或草豆蔻之類。

如發熱或捫之而肌表熱者，此表證也，只服補中益氣湯，一二服亦能，得微汗則涼
矣。

如腳膝痿軟，行步乏力或疼痛，乃腎肝中伏濕熱，少加黃柏空心服之，不愈，更增
黃柏加漢防己（五分），則腳膝中，氣力如故也。

如多唾或唾白沫者，胃口上停，寒也，加益智仁。

如少氣不足以息者，服正藥二三服，氣猶短促者，為膈上及表間有寒所遏，當引陽
氣上伸，加羌活獨活膆輒怳痋A升麻多，柴胡次之，黃耆加倍。

  ==中標題==  腸澼下血論。

太陰陽明論云：食飲不節，起居不時者，陰受之，陰受之則入五臟，入五臟則P滿
閉塞，下為餐泄，久為腸澼，夫腸澼者，為水穀與血另作一泒，如漹穘擖X也，今
時值長夏，濕熱大盛，正當客氣勝而主氣弱也，故腸澼之病甚，以涼血地黃湯主之
。

涼血地黃湯：

黃柏（去皮剉炒），知母（剉炒各一錢），青皮（不去皮穰），槐子（炒），熟地
黃，當歸（各五分）。

右件i咀，都作一服，用水一盞煎至七分，去柤，溫服。

如小便澀，臍下悶，或大便則後重，調木香檳榔細末（各五分），稍熱服，空心或
食前。

如堳瑹嵾哄A又不去者，當下之。

如有傳變，隨證加減。

如腹中動搖有水聲，而小便不調者，停飲也，診顯何臟之脈，以去水飲藥瀉之，假
令脈洪大，用瀉火利小便藥之類是也。

如胃虛不能食，而大渴不止者，不可用淡滲之藥止之，乃胃中元氣少故也，與七味
白朮散補之。

如發熱惡熱，煩躁大渴不止，肌熱不欲近衣，其脈洪大，按之無力者，或兼目痛鼻
乾者，非白虎湯證也，此血虛發躁，當以黃耆（一兩），當歸身（二錢），i咀，
水煎服。

如大便閉塞或堳瑹嵾哄A數至圊而不能便，或少有白膿或少有血，慎勿利之，利之
則必致病重，反鬱結而不通也，以升陽除濕防風湯舉其陽，則陰氣自降矣。

升陽除濕防風湯：

蒼朮（泔浸去皮淨四兩），防風（一錢），白朮，白茯苓，白芍藥（各一錢）。

右件i咀，除蒼朮另作片子，水一碗半煮至二大盞，內諸藥同煎至一大盞，去柤，
稍熱服，空心食前。

如此證餐泄不禁，以此藥導其濕，如餐泄及泄不止，以風藥升陽，蒼朮益胃去濕，
脈實P脹，閉塞不通，從權以苦多甘少藥泄之，如得通，復以升陽湯助其陽，或便
以升陽湯中加下泄藥。

  ==中標題==  脾胃虛不可妄用吐藥論。

六元政紀論云：木鬱則達之者，蓋木性當動蕩，軒舉是其本體，今乃鬱於地中，無
所施為，即是風失其性，人身有木鬱之證者，當開通之乃可，用吐法以助風木，是
木鬱則達之之義也，又說木鬱達之者，蓋謂木初失其性，鬱於地中，今既開發行於
天上，是發而不鬱也，是木復其性也，有餘也，有餘則兼其所勝，脾土受邪，見之
於木鬱達之條下，不止此一驗也，又厥陰司天，亦風木旺也，厥陰之勝，亦風木旺
也，俱是脾胃受邪，見於上條，其說皆同，或者不悟木鬱達之四字之義，反作木鬱
治之，重實其實，脾胃又受木制，又復其木，正謂補有餘而損不足也，既脾胃之氣
先已不足，豈不因此而重絕乎？再明胸中窒塞，當吐氣口三倍大於人迎，是食傷太
陰，上部有脈，下部無脈，其人當吐不吐則死，以其下部無脈，知其木鬱在下也，
塞道不行而肝氣下絕矣，兼肺金主塞而不降，為物所隔，金能剋木，肝木受邪，食
塞胸咽，故曰在上者，因而越之，仲景云：實煩以瓜蒂散吐之，如經汗下謂之虛煩
，又曰懊x，煩躁不得眠，知其木鬱也，以槴子豉湯吐之，昧者，將鬲咽不通，上
支兩J腹脹，胃虛不足，乃濁氣在上，則生P脹之病，吐之，況胃虛必怒，風木已
來乘陵胃中，內經以鐵酪鎮墜之，豈可反吐？助其風木之邪，不宜吐而吐，其差舛
如天地之懸隔，大抵胸中窒塞，煩悶不止者，宜吐之耳。

  ==中標題==  安養心神調治脾胃論。

靈蘭秘典論云：心者，君主之官，神明出焉，凡怒忿悲思恐懼，皆損元氣，夫陰火
之熾盛，由心生凝滯，七情不安故也，心脈者，神之舍，心君不寍，化而為火，火
者，七神之賊也，故曰：陰火太盛，經營之氣不能頤養於神，乃脈病也，神無所養
，津液不行，不能生血脈也，心之神，真氣之別名也，得血則生，血生則脈旺，脈
者，神之舍，若心生凝滯，七神離形而脈中唯有火矣，善治斯疾者，惟在調和脾胃
，使心無凝滯，或生懽忻，或逢喜事，或天氣暄和，居溫和之處，或食滋味，或眼
前見欲愛事則慧然如無病矣，蓋胃中元氣得舒伸故也。

  ==中標題==  凡治病當問其所便。

黃帝鍼經云：中熱消癉則便寒，寒中之屬則便熱，胃中熱則消穀，令人懸心善饑，
臍已上皮熱，腸中熱則出黃如糜，臍已下皮寒，胃中寒則腹脹，腸中寒則腸鳴餐泄
。

一說腸中寒則食已窘迫，腸鳴切痛，大便色白，腸中寒；胃中熱則疾饑，小腹痛脹
，腸中熱；胃中寒則脹而且泄，非獨腸中熱則泄，胃中寒傳化亦泄。

胃欲熱飲，腸欲寒飲，雖好惡不同，春夏先治標，秋冬先治本，衣服寒無悽愴，暑
無出汗，熱無灼灼，寒無悽悽，寒溫中適，故氣將持，乃不致邪僻也。

此規矩法度乃常道也，正理也，揆度也，當事制宜，以反常合變也。

  ==中標題==  胃氣下溜五臟氣皆亂其為病互相出見論。

黃帝曰：何謂逆而亂？岐伯曰：清氣在陰，濁氣在陽，榮氣順脈，衛氣逆行，清濁
相干，亂於胸中，是為大悗，故氣亂於心則煩心，密嘿俛首，靜伏亂於肺則俛仰喘
喝，按手以呼亂，於腸胃則為霍亂，亂於臂脛則為四厥，亂於頭則為厥逆，頭重眩
仆。

大法云：從下上者，引而去之，又法云：在經者宜發之，黃帝曰：五亂者，刺之有
道乎？岐伯曰：有道以來，有道以去，審知其道，是為身寶。

黃帝曰：願聞其道，岐伯曰：氣在於心者，取之手少陰心主之輸（神門太陵）。

滋以化源，補以甘溫，瀉以甘寒，以酸收之，以小苦通之，以微苦辛甘輕劑同精導
氣，使復其本位。

氣在於肺者，取之手太陰榮，足少陰輸（魚際并大淵腧）。

太陰以苦甘寒，乃亂於胸中之氣，以分化之味去之，若成痿者，以導濕熱，若善多
涕，從權治以辛熱，仍引胃氣前出陽道，不令濕土剋腎，其穴在太谿。

氣在於腸胃者，取之足太陰陽明，不下者，取之三里（章門中脘三里）。

因足太陰虛者，於募穴中導引之，於血中有一說，腑輸去腑病也，胃虛而致太陰無
所稟者，於足陽明胃之募穴中引導之，如氣逆上而霍亂者，取三里，氣下乃止，不
下復始。

氣在於頭，取之天柱大杼，不知取足太陽榮輸（通谷深束谷深）。

先取天柱大杼，不補不瀉，以導氣而已，取足太陽膀胱經中，不補不瀉，深取通谷
束骨，丁心火，己脾土，穴中以引導去之，如用藥於太陽引經藥中，少加苦寒甘寒
以導去之，清涼為之輔佐及使。

氣在於臂，足取之，先去血脈，後取其陽明少陽之榮輸（二間三間深取之，內庭陷
谷深取之）

，視其足臂之血絡，盡取之後，治其痿厥，皆不補不瀉，從陰深取引而上之，上之
者，出也，去也，皆陰火有餘，陽氣不足，伏匿於地中者，血榮也，當從陰引陽，
先於地中生舉陽氣，次瀉陰火，乃導氣同精之法。

黃帝曰：補瀉奈何？岐伯曰：徐入徐出，謂之導氣，補瀉無形，謂之同精，是非有
餘不足也，亂氣之相逆也，帝曰：允乎哉道，明乎哉論，請著之玉版，命曰治亂也
。

  ==中標題==  陰病治陽陽病治陰。

陰陽應象論云：審其陰陽，以別柔剛，陽病治陰，陰病治陽，定其血氣，各守其鄉
，血實宜決之，氣虛宜掣引之。

夫陰病在陽者，是天外風寒之邪，乘中而外入，在人之背上腑腧臟腧，是人之受天
外客邪，亦有二說，中於陽則流於經，此病始於外寒，終歸外熱，故以治風寒之邪
，治其各臟之腧，非止風寒而已，六淫濕暑燥火皆五臟所受，乃筋骨血脈受邪，各
由背上五臟腧以除之，傷寒一說，從仲景中，八風者，有風論，中暑者，治在背上
小腸腧，中濕者，治在胃腧，中燥者，治在大腸腧，此皆六淫客邪有餘之病，皆瀉
在背腑腧，若病久傳變，有虛有實，各隨病之傳變補瀉不定，只治在背腑腧。

另有上熱下寒，經曰：陰病在陽，當從陽引陰，必須先去絡脈經隧之血，若陰中火
旺，上騰於天，致六陽反不衰而上充者，先去五臟之血絡，引而下行，天氣降下則
下寒之病自去矣，慎勿獨瀉其六陽，此病陽亢，乃陰火之邪滋之，只去陰火，只損
血絡經隧之邪，勿誤也。

陽病在陰者，病從陰引陽，是水穀之寒熱感則害人六腑，又曰：飲食失節，及勞役
形質，陰火乘於坤土之中，致穀氣榮氣清氣胃氣元氣不得上升，滋於六腑之陽氣，
是五陽之氣先絕於外，外者，天也，下流伏於坤土陰火之中，皆先由喜怒悲憂恐為
五賊所傷，而後胃氣不行，勞役飲食不節繼之，則元氣乃傷，當從胃合三里穴中推
而揚之，以伸元氣，故曰：從陰引陽，若元氣愈不足，治在腹上諸腑之募穴，若傳
在五臟，為九竅不通，隨各竅之病治其各臟之募穴於腹，故曰：五臟不平，乃六腑
元氣閉塞之所生也，又曰：五臟不和，九竅不通，皆陽氣不足，陰氣有餘，故曰：
陽不勝其陰。凡治腹之募，皆為元氣不足，從陰引陽，勿誤也，若錯補四末之腧，
錯瀉四末之餘，錯瀉者，差尤甚矣，按岐伯所說，泥取穴於天上，天上者，人之背
上，五臟六腑之腧，豈有生者乎？興言及此，寒心徹骨，若六淫客邪及上熱下寒筋
骨皮肉血脈之病，錯取穴於胃之合及諸腹之募者，必危，亦岐伯之言，下工豈可不
慎哉？

  ==中標題==  三焦元氣衰旺。

黃帝鍼經云：上氣不足，腦為之不滿耳，為之苦鳴，頭為之傾，目為之瞑，中氣不
足，溲便為之變，腸為之苦鳴，下氣不足則為痿厥心悗，補足外踝下留之。

此三元真氣衰憊，皆由脾胃先虛而氣不上行之所致也，加之以喜怒悲憂恐，危亡速
矣。

脾胃論卷中終。

  ==大標題==  脾胃論卷下  金  真定李杲著

  ==中標題==  大腸小腸五臟皆屬於胃胃虛則俱病論。

黃帝鍼經云：手陽明大腸，手太陽小腸，皆屬足陽明胃，小腸之穴在巨虛下廉，大
腸之穴在巨虛上廉，此二穴皆在足陽明胃三里穴下也，大腸主津，小腸主液，大腸
小腸受胃之榮氣乃能行津液於上焦，溉灌皮毛，充實腠理，若飲食不節，胃氣不及
，大腸小腸無所稟受，故津液涸竭焉，內經云：耳鳴耳聾，九竅不利，腸胃之所生
也，此胃弱不能滋養手太陽小腸手陽明大腸，故有此證，然亦止從胃弱而得之，故
聖人混言腸胃之所生也，或曰子謂混言腸胃所生，亦有據乎？予應之曰：玉機真藏
論云：脾不及，令人九竅不通，謂脾為死陰，受胃之陽氣，能上升水穀之氣於肺，
上充皮毛，散入四臟，今脾無所稟，不能行氣於臟腑，故有此證，此則脾虛，九竅
不通之謂也，雖言脾虛，亦胃之不足所致耳，此不言脾，不言腸胃，而言五臟者，
又何也？予謂此說與上二說無以異也，蓋謂脾不受胃之稟命，致五臟所主，九竅不
能上通天氣，皆閉塞不利也，故以五臟言之，此三者是胃虛所致耳，然亦何止於此
，胃虛則五臟六腑，十二經十五絡，四肢皆不得營運之氣而百病生焉，豈一端能盡
之乎？

  ==中標題==  脾胃虛則九竅不通論。

真氣又名元氣，乃先身之精氣也，非胃氣不能滋之，胃氣者，穀氣也，榮氣也，運
氣也，生氣也，清氣也，衛氣也，陽氣也，又天氣人氣地氣乃三焦之氣，分而言之
則異，其實一也，不當作異名異論而觀之，飲食勞役所傷，自汗小便數，陰火乘土
位，清氣不生，陽道不行，乃陰血伏火，況陽明胃土，右燥左熱，故化燥火而津液
不能停，且小便與汗皆亡津液，津液至中宮變化為血也，脈者，血之腑也，血亡則
七神何依？百脈皆從此中變來也，人之百病，莫大於中風，有汗則風邪客之，無汗
則陽氣固密，腠理閉拒，諸邪不能傷也，或曰：經言陽不勝其陰，則五臟氣爭，九
竅不通，又脾不及則令人九竅不通，名曰重強，又五臟不和，則九竅不通，又頭痛
耳鳴，九竅不通利，腸胃之所生也，請析而解之，答曰：夫脾者，陰土也，至陰之
氣主靜而不動，胃者，陽土也，主動而不息，陽氣在於地下，乃能生化萬物，故五
運在上，六氣在下，其脾長一尺，掩太倉，太倉者，胃之上口也，脾受胃稟，乃能
薰蒸腐熟五穀者也，胃者，十二經之源，水榖之海也，平則萬化安，病則萬化危，
五臟之氣，上通九竅，五臟稟受氣於六腑，六腑受氣於胃，六腑者，在天為風寒暑
濕燥火，此無形之氣也，胃氣和平，榮氣上升，始生溫熱，溫熱者，春夏也，行陽
二十五度，六陽升散之極下而生陰，陰降則下行為秋冬，行陰道為寒涼也，胃既受
病，不能滋養，故六腑之氣已絕，致陽道不行，陰火上行，五臟之氣各受一腑之化
，乃能滋養皮膚血脈筋骨，故言五臟之氣息已絕於外，是六腑生氣先絕，五臟無所
稟受而氣後絕矣，肺本收下，又主五氣，氣絕則下流與脾土疊於下焦，故曰：重強
，胃氣既病則下溜，經云：濕從下受之，脾為至陰，本乎地也，有形之土，下填九
竅之源，使不能上通於天，故曰：五臟不和，則九竅不通，胃者，行清氣而上，即
地之陽氣也，積陽成天，曰清陽出上竅，曰清陽實四肢，曰清陽發腠理者也，脾胃
既為陰火所乘，穀氣閉塞而下流，即清氣不升，九竅為之不利，胃之一腑病則十二
經元氣皆不足也，氣少則津液不行，津液不行則血虧，故筋骨皮肉血脈皆弱，是氣
血俱羸弱矣，勞役動作，飲食饑飽可不慎乎？凡有此病者，雖不變易他疾，已損其
天年，更加之鍼灸用藥差誤，欲不天枉得乎？

  ==中標題==  胃虛臟腑經絡皆無所受氣而俱病論。

夫脾胃虛，則濕土之氣溜於臍下，腎與膀胱受邪，膀胱主寒，腎為陰火，二者俱弱
，潤澤之氣不行，大腸者，庚也，燥氣也，主津，小腸者，丙也，熱氣也，主液，
此皆屬胃，胃虛則無所受氣而亦虛，津液不濡，睡覺口燥咽乾而皮毛不澤也，甲膽
，風也，溫也，主生化周身之血氣，丙小腸，熱也，主長養周身之陽氣，亦皆稟氣
於胃，則能浮散也，升發也，胃虛則膽及小腸，溫熱生長之氣俱不足，伏留於有形
血脈之中，為熱病，為中風，其為病不可勝紀，青赤黃白黑五腑皆滯，三焦者，乃
下焦元氣生發之根蒂，為火乘之，是六腑之氣俱衰也，腑者，府庫之府，包含五臟
及形質之物而藏焉，且六腑之氣，外無所主，內有所受，感天之風氣而生甲膽，感
暑氣而生丙小腸，感濕化而生戊胃，感燥氣而生庚大腸，感寒氣而生壬膀胱，感天
一之氣而生三焦，此實父氣無形也，風寒暑濕燥火，乃溫熱寒涼之別稱也，行陽二
十五度，右遷而升浮降沉之化也，其虛也，皆由脾胃之弱，以五臟論之，心火亢甚
乘其脾土，曰熱中，脈洪大而煩悶，難經云：脾病，當臍有動氣，按之牢若痛，動
氣築築然，堅牢如有積而硬，若似痛也，甚則亦大痛，有是則脾虛病也，無則非也
，更有一辯，食入則困倦，精神昏冒而欲睡者，脾虧弱也，且心火大盛，左遷入於
肝木之分，風濕相搏，一身盡痛，其脈洪大而弦，時緩，或為眩運戰搖，或為麻木
不仁，此皆風也，脾病，體重節痛為痛痹，為寒痹，為諸濕痹，為痿軟失力，為大
疽大癰，若以辛熱助邪，則為熱病，為中風，其變不可勝紀。木旺運行北越，左遷
入地，助其腎水，水得子助，入脾為痰涎，自入為唾，入肝為淚，入肺為涕，乘肝
木而反克脾土明矣，當先於陰分補其陽氣，升騰行其陽道而走空竅，次加寒水之藥
，降其陰火，黃柏黃連之類是也，先補其陽後瀉其陰，脾胃俱旺而復於中焦之本位
，則陰陽氣平矣，火曰炎上，水曰潤下，今言腎主五液，上至頭，出於空竅，俱作
泣涕汗涎唾者，何也？曰病癇者，涎沫出於口，冷汗出於身，清涕出於鼻，皆陽蹻
陰蹻督衝四脈之邪上行，腎水不任煎熬，沸騰上行為之也，此奇邪為病，不繫五行
陰陽十二經所拘，當從督衝二蹻四穴中奇邪之法治之。

五臟外有所主，內無所受，謂外主皮毛血脈肌肉筋骨及各空竅是也，若胃氣一虛，
無所稟受，則四臟經絡皆病，況脾全，籍胃土平和則有所受而生榮周身，四臟皆旺
，十二神守職，皮毛固密，筋骨柔和，九竅通利，外邪不能侮也。

  ==中標題==  胃虛元氣不足諸病所生論。

夫飲食勞役皆自汗，乃足陽明化燥火，津液不能停，故汗出小便數也，邪之大者，
莫若中風，風者，百病之長，善行而數變，雖然無虛邪，則風雨寒不能獨傷人，必
先中虛邪，然後賊邪得入矣，至於痿厥逆皆由汗出而得之也，且冬陽氣伏藏於水土
之下，如非常泄精，陽氣已竭，則春令從何而得，萬化俱失所矣，在人則飲食勞役
，汗下時出，諸病遂生，予所以諄諄如此者，蓋亦欲人知所慎也。

  ==中標題==  忽肥忽瘦論。

黃帝鍼經云：寒熱少氣，血上下行，夫氣虛不能寒，血虛不能熱，血氣俱虛不能寒
熱，而胃虛不能上行，則肺氣無所養，故少氣，衛氣既虛不能寒也，下行乘腎肝，
助火為毒，則陰分氣衰血虧，故寒熱少氣，血上下行者，足陽明胃之脈衰，則衝脈
并陽明之脈上行於陽分，逆行七十二度，脈之火大旺，逆陽明脈中血上行，其血衝
滿於上，若火時退伏於下，則血下行，故言血上下行，俗謂之忽肥忽瘦者是也，經
曰：熱傷氣，又曰：壯火食氣，故脾胃虛而火勝則必少氣不能衛護皮毛，通貫上焦
之氣而短少也，陰分血虧，陽分氣削，陰陽之分，周身血氣俱少，不能寒熱，故言
寒熱也，靈樞經云：上焦開發，宣五穀味，薰膚充身澤毛，若霧露之溉，此則胃氣
平而上行也。

  ==中標題==  天地陰陽生殺之理在升降浮沉之間論。

陰陽應象論云：天以陽生陰長，地以陽殺陰藏，然歲以春為首，正，正也，寅引也
，少陽之氣，始於泉下，引陰升而在天地人之上，即天之分，百穀草木皆甲拆於此
時也，至立夏少陰之火熾於太虛，則草木盛茂，垂枝布葉，乃陽之用，陰之體，此
所謂天以陽生陰長，經言歲半以前，天氣主之，在乎升浮也，至秋而太陰之運，初
自天而下，逐陰降而徹地，則金振燥令，風厲霜飛，品物咸殞，其枝獨在，若平亳
毛，至冬則少陰之氣復伏于泉下，水冰地坼，萬類周密，陰之用，陽之體也，此所
謂地以陽殺陰藏，經言歲半以後，地氣主之，在乎降沉也，至於春氣溫和，夏氣暑
熱，秋氣清涼，冬氣冷冽，此則正氣之序也，故曰：履端於始序則不愆，升已而降
，降已而升，如環無端，運化萬物，其實一氣也，設或陰陽錯綜，勝復之變，自此
而起，萬物之中，人一也，呼吸升降，傚象天地，準繩陰陽，蓋胃為水穀之海，飲
食入胃而精氣先輸脾歸肺，上行春夏之令，以滋養周身，乃清氣為天者也，升已而
下輸膀胱，行秋冬之令，為傳化糟粕，轉味而出，乃濁陰為地者也，若夫順四時之
氣，起居有時，以避寒暑，飲食有節，及不暴喜怒，以頤神志，常欲四時均平而無
偏勝則安，不然損傷脾真氣下溜或下泄而久不能升，是有秋冬而無春夏，乃生長之
甲陷于殞殺之氣，而百病皆起，或久升而不降亦病焉，于此求之，則知履端之義矣
。

  ==中標題==  陰陽壽夭論。

五常政大論云：陰精所奉其人壽，陽精所降其人夭，夫陰精所奉者，上奉于陽，謂
春夏生長之氣也，陽精所降者，下降于陰，謂秋冬收藏之氣也，且如地之伏陰，其
精遇春而變動，升騰於上，即曰生發之氣升極而浮，即曰蕃秀之氣，此六氣右遷於
天，乃天之清陽也，陽主生，故壽，天之元陽，其精遇秋而退降，墜於下乃為收歛
殞殺之氣，降極而沉是為閉藏之氣，此五運左遷入地，乃地之濁陰也，陰主殺，故
夭，根于外者，名曰氣立，氣止則化絕，根于內者，名曰神機，神去則機息，皆不
升而降也，地氣者，人之脾胃也，脾主五臟之氣，腎主五臟之精，皆上奉于天，二
者俱主生化，以奉升浮，是知春生夏長，皆從胃中出也，故動止飲食，各得其所，
必清必淨，不令損胃之元氣，下乘腎肝，及行秋冬損殺之令，則亦合于天數耳。
==中標題==  五臟之氣交變論。

五臟別論云：五氣入鼻，藏於心肺，難經云：肺主鼻，鼻和則知香臭，潔古云：視
聽明而清涼，香臭辯而溫暖，此內受天之氣而外利于九竅也，夫三焦之竅，開於喉
，出於鼻，鼻乃肺之竅，此體也，其聞香臭者，用也，心主五臭，舍於鼻，蓋九竅
之用，皆稟長生為近，心長生於酉，酉者，肺，故知鼻為心之所用而聞香也，耳者
，上通天氣，腎之竅也，乃腎之體而為肺之用，蓋肺長生於子，子乃腎之舍，而肺
居其中，而能聽音聲也，一說聲者，天之陽，音者，天之陰，在地為五律，在人為
喉之竅，在口乃三焦之用，肺與心合而為言，出於口也，此口心之竅，開於舌為體
，三焦於肺為用，又不可不知也，肝之竅通於目，離為火，能耀光而見物，故分別
五色也，肝為之舍，腎主互精，鼻藏氣于心肺，故曰主百脈而行陽道，經云：脫氣
者，目盲，脫精者，耳聾，心肺有病而鼻為之不利，此明耳目口鼻為清氣所奉于天
，而心勞胃損則受邪也。

  ==中標題==  陰陽升降論。

易曰：兩儀生四象，乃天地氣交八卦是也，在人則清濁之氣，皆從脾胃出，榮氣榮
養周身，乃水穀之氣味化之也。

清陽為天（積陽成天，地氣上為雲，天氣下為雨，水穀之精氣也，氣海也，七神也
，元氣也，父也），清中清者，清肺以助天真，清陽出上竅（耳目鼻口之七竅是也
），清中濁者，榮華腠理，清陽發腠理（毛竅也），清陽實四肢（真氣充實四肢）
，濁陰為地（積陰成地，雲出天氣，雨出地氣，五穀五味之精，是五味之化也，血
榮也，維持神明也，血之將會也，母也），濁中清者，榮養於神（降至中脘而為血
，故曰心主血，心藏神），濁陰出下竅（前陰膀胱之竅也），濁中濁者，堅強骨髓
，濁陰走五臟（散於五臟之血也，養血脈，潤皮膚，肥肉筋者是也，血生肉者，此
也），濁陰歸六腑（謂毛脈合精經氣歸於腑者是也）。

天氣清靜，光明者也，藏德不止，故不下也，天明則日月不明，邪害空竅陽氣者，
閉塞地氣者，昌明雲霧不精，則上應白露不下，交通不表，萬物命故不施，不施則
名木多死，惡氣不發，風雨不節，白露不下，則菀膉ㄩa，賊風數至，暴雨數起，
天地四時不相保，與道相失，則未央絕滅，唯聖人從之，故身無奇病，萬物不失，
生氣不竭。

此說人之不避大寒傷形，大熱傷氣，四時節候變更之異氣，及飲食失節，妄作勞役
，心生好惡，皆令元氣不行，氣化為火，乃失生夭折之由耳。

  ==中標題==  調理脾胃治驗。

  ==中標題==  治法用藥若不明升降浮沉差互反損論。

予病脾胃久衰，視聽半失，此陰盛乘陽，加之氣短，精神不足，此由弦脈令虛，多
言之過，皆陽氣衰弱不得舒伸，伏匿於陰中耳，癸卯歲六七月間，淫雨陰寒，踰月
不止，時人多病泄利濕多成五泄，故也，一日，予體重，肢節疼痛，大便泄并下者
三，而小便閉塞，思其治法，按內經標本論：大小便不利，無問標本，先利大小便
，又云：在下者，引而竭之，亦是先利小便也，又云：諸泄利，小便不利，先分別
之，又云：治濕，不利小便非其法也，皆當利其小便，必用淡味滲泄之劑以利之，
是其法也，噫聖人之法，雖布在方冊，其不盡者，可以求責耳，今客邪寒濕之淫，
從外而入堙A以暴加之，若從已上法度，用淡滲之劑以除之，病雖即已，降之又降
，是復益其陰而重竭其陽氣矣，是陽氣愈削而精神愈短矣，是陰重強而陽重衰矣，
反助其邪之謂也，故必用升陽風藥即差，以羌活獨活柴胡升麻各一錢，防風根截半
錢炙甘草根截半錢，同i咀，水四中盞煎至一盞，去柤，稍熱服，大法云：濕寒之
勝，助風以平之，又曰：下者舉之，得陽氣升騰而去矣，又法云：客者除之，是因
曲而為之直也，夫聖人之法，可以類推，舉一而知百病者也，若不達升降浮沉之理
，而一概施治，其愈者幸也。

戊申六月初，樞判白文舉，年六十二，素有脾胃虛損病，目疾時作，身面目晴俱黃
，小便或黃或白，大便不調，飲食減少，氣短上氣，怠惰嗜臥，四肢不收，至六月
中，目疾復作，醫以瀉肝散下數行，而前疾增劇，予謂大黃牽牛雖除濕熱，而不能
走經絡下咽，不入肝經，先入胃中，大黃苦寒重虛其胃，牽牛其味至辛能瀉氣，重
虛肺本，嗽大作，蓋標實不去，本虛愈甚，加之適當暑雨之際，素有黃證之人，所
以增劇也，此當于脾胃肺之本臟，瀉外經中之濕熱，製清神益湯主之而愈。

清神益氣湯：

茯苓，升麻（各二分），澤瀉，蒼朮，防風（各三分），生薑（五分）。

此藥能走經除濕熱而不守，故不瀉本臟補肺與脾胃本中氣之虛弱。

青皮（一分），橘皮，生甘草，白芍藥，白朮（各二分），人參（五分）。

此藥皆能守本而不走經，不走經者，不滋經絡中邪，守者，能補臟之元氣。

黃柏（一分），麥門冬，人參（各二分），五味子（三分）。

此藥去時令浮熱濕蒸。

右件剉如麻豆大，都作一服，水二盞煎至一盞，去柤，稍熱空心服。

火熾之極，金伏之際，而寒水絕體於此時也，故急救之以生脈散，除其濕熱，惡其
太甚，肺欲收，心苦緩，皆酸以收之，心火盛則甘以瀉之，故人參之甘佐以五味子
之酸，孫思邈云：夏月常服五味子以補五臟氣是也，麥門冬之微苦寒，能滋水之源
於金之位，而清肅肺氣，又能除火刑金之嗽而歛其痰邪，復微加黃柏之苦寒以為守
位，滋水之流以鎮墜其浮氣，而除兩足之痿弱也，范天駷之內素有脾胃之證，時顯
煩躁，胸中不利，大便不通，初冬出外而晚歸，為寒氣怫鬱，悶亂大作，火不得伸
故也，醫疑有熱，治以疏風丸，大便行而病不減，又疑藥力小復加七八十丸，下兩
行，前證仍不減，復添吐逆，食不能停，痰唾稠黏湧出不止，眼黑頭旋，惡心煩悶
，氣短促上喘，無力不欲言，心神顛倒，兀兀不止，目不敢開，如在風雲中，頭苦
痛如裂，身重如山，四肢厥冷不得安臥，余謂前證乃胃氣已損，復下兩次，則重虛
其胃，而痰厥頭痛作矣，製半夏白朮天麻湯主之而愈。

半夏白朮天麻湯：

黃柏（二分），乾薑（三分），天麻，蒼朮，白茯苓，黃耆，澤瀉，人參（各五分
），白朮，炒q（各一錢），半夏（湯洗七次），大麥柏麵，橘皮（各一錢五分）
。

右件i咀，每服半兩，水二盞煎至一盞，去柤，帶熱服，食前，此頭痛苦甚，謂之
足太陰痰厥頭痛，非半夏不能療，眼黑頭旋，風虛內作，非天麻不能除，其苗為定
風草，獨不為風所動也，黃耆甘溫，瀉火補元氣，人參甘溫，瀉火補中益氣，二朮
俱甘苦溫，甘除濕，補中益氣，澤苓利小便導濕，橘皮苦溫，益氣調中升陽，q消
食，蕩胃中滯氣，大麥柏麵，寬中助胃氣，乾薑辛熱以滌中寒，黃柏苦大寒，酒洗
以主冬天，少火在泉，發躁也。

戊申有一貧士，七月中，病脾胃虛弱，氣促憔悴，因與人參芍藥湯。

人參芍藥湯：

麥門冬（二分），當歸身，人參（各三分），炙甘草，白芍藥，黃耆（各一錢），
五味子（五個）。

右件i咀，分作二服，每服用水二盞煎至一盞，去柤，稍熱服，既愈，繼而冬居曠
室，臥熱炕而吐血數次，予謂此人久虛弱，附臍有形，而有大熱在內，上氣不足，
陽氣外虛，當補表之陽氣，瀉堣孝篥騿A冬居曠室，衣服復單薄，是重虛其陽，表
有大寒壅遏，媦鬗鶢舅ㄠo舒伸，故血出於口，因思仲景太陽傷寒，當以麻黃湯發
汗而不與之，遂成衄血，卻與之立愈，與此甚同，因與麻黃人參芍藥湯。

麻黃人參芍藥湯：

人參（益三焦元氣不足而實其表也），麥門冬（各三分），桂枝（以補表虛），當
歸身（和血養血各五分），麻黃（去其外寒），炙甘草（補其脾），白芍藥，黃耆
（各一錢），五味子（二個安其肺氣）。

右件i咀，都作一服，水三盞煮麻黃一味令沸，去沫，至二盞入餘藥同煎至一盞，
去柤，熱服，臨臥。

升陽散火湯：

治男子婦人四肢發熱，肌熱筋痹熱，骨髓中熱，發困熱如燎，捫之烙手，此病多因
血虛而得之，或胃虛過食冷物，抑遏陽氣於脾土，火鬱則發之。

生甘草（二錢），防風（二錢五分），炙甘草（一錢），升麻，葛根，獨活，白芍
藥，羌活，人參（各五錢），柴胡（八錢）。

右i咀，每服秤半兩，水三大盞煎至一盞，去柤，稍熱服，忌寒涼之物及冷水月餘
。

安胃湯：

治因飲食汗出日久，心中虛風虛邪令人半身不遂，見偏風痿痹之證，當先除其汗，
慓悍之風按而收之。

黃連（揀淨去鬚），五味子（去子），烏梅（去核），生甘草（各五分），熟甘草
（三分），升麻梢（二分）。

右i咀，分作二服，每服水二盞煎至一盞，去柤，溫服，食遠，忌濕麵酒五辛大料
物之類。

清胃散：

治因服補胃熱藥，而致上下牙痛不可忍，牽引頭腦，滿熱發大痛，此足陽明別絡入
腦也，喜寒惡熱，此陽明經中熱盛而作也。

真生地黃，當歸身（各三分），牡丹皮（半錢），黃連（揀淨六分如黃連不好更加
二分，如夏月倍之，大扺黃連臨時增減無定），升麻（一錢）。

右為細末，都作一服，水一盞半煎至七分，去柤，放冷服之。

清陽湯：治口喎頰腮急緊，胃中火盛，必汗不止而小便數也。

紅花，酒黃柏，桂枝（各一分），生甘草，蘇木（各五分），炙甘草（一錢），葛
根（一錢五分），當歸身，升麻，黃耆（各二錢）。

右件i咀，都作一服，酒三大盞煎至一盞二分，去柤，稍熱服，食前，服訖以火熨
摩緊結處而愈，夫口喎筋急者，是筋脈血絡中大寒，此藥以代燔鍼，劫刺破血以去
其凝結，內則泄衝脈之火熾。

胃風湯：

治虛風證，能食，麻木，牙關急搐，目內蠕r，胃中有風，獨面腫。

蔓荊子（一分），乾生薑（二分），草豆蔻，黃柏，羌活，柴胡，膆說]各三分）
，麻黃（五分不去節），當歸身，蒼朮，葛根（各一錢），香白芷（一錢二分），
炙甘草（一錢五分），升麻（二錢），棗（四枚）。

右件剉如麻豆大，分二服，每服水二盞煎至一盞，去柤，熱服，食後。

  ==中標題==  陽明病濕勝自汗論。

或曰濕之與汗，陰乎？陽乎？曰西南坤土也，脾胃也，人之汗猶天地之雨也，陰滋
其濕則為霧露為雨也，陰濕寒下行之地氣也，汗多則亡陽，陽去則陰勝也，甚為寒
中，濕勝則音聲如從瓮中出，濕若中水也，相家有說土音如居深瓮中，言其壅也，
達也，不出也，其為濕審矣，又知此二者，一為陰寒也，內經曰：氣虛則外寒，雖
見熱中蒸蒸為汗，終傳大寒，知始為熱中，表虛亡陽，不任外寒，終傳寒中，多成
痹寒矣，色以候天，脈以候地，形者乃候地之陰陽也，故以脈氣候之，皆有形無形
可見者也。

調衛湯：

治濕勝自汗，補衛氣虛弱，表虛不任外寒。

蘇木，紅花（各一分），豬苓（二分），麥門冬，生地黃（各三分），半夏（湯洗
七次），生黃芩，生甘草，當歸梢（各五分），羌活（七分），麻黃根，黃耆（各
一錢），五味子（七枚）。

右i咀，如麻豆大，作一服，水二盞煎至一盞，去柤，稍熱服，中風證必自汗，汗
多不得重發汗，故禁麻黃而用根節也。

  ==中標題==  濕熱成痿肺金受邪論。

六七月之間，濕令大行，子能令母實而熱旺，濕熱相合而刑庚大腸，故寒涼以救之
，燥金受濕熱之邪，絕寒水生化之源，源絕則腎虧痿厥之病大作，腰已下痿軟癱瘓
不能動，行走不正，兩足欹側，以清燥湯主之。

清燥湯：

黃連（去鬚），酒黃柏，柴胡（各一分），麥門冬，當歸身，生地黃，炙甘草，豬
苓，q（各二分），人參，白茯苓，升麻（各三分），橘皮，白朮，澤瀉（各五分
），蒼朮（一錢），黃耆（一錢五分），五味子（九枚）。

右i咀，如麻豆大，每服半兩，水二盞半煎至一盞，去柤，稍熱空心服。

助陽和血補氣湯：

治眼發後上，熱壅白睛，紅多眵淚，無疼痛而癮澀難開，此服苦寒藥太過而真氣不
能通九竅也，故眼昏花不明，宜助陽和血補氣。

香白芷（二分），蔓荊子（三分），炙甘草，當歸身，柴胡（各五分），升麻，防
風（各七分），黃耆（一錢）。

右i咀，都作一服，水一盞半煎至一盞，去柤，熱服，臨臥避風處睡，忌風寒及食
冷物。

升陽湯：

治大便一日三四次，溏而不多，有時泄瀉，腹中鳴小便黃。

柴胡，益智仁，當歸身，橘皮（各三分），升麻（六分），甘草（二錢），黃耆（
三錢），紅花（少許）。

右i咀，分作二服，每服水二大盞煎至一盞，去柤，稍熱服。

升陽除濕湯：

治脾胃虛弱，不思飲食，腸鳴腹痛，泄瀉無度，小便黃，四肢困弱。

甘草，大麥柏麵（如胃寒腹鳴者加），陳皮，豬苓（各三分），澤瀉，益智仁，半
夏，防風，神q，升麻，柴胡，羌活（各五分），蒼朮（一錢）。

右i咀，作一服，水三大盞生薑三片棗二枚同煎至一盞，去柤，空心服。

益胃湯：

治頭悶，勞動則微痛，不喜飲食，四肢怠惰，躁熱短氣，日不知味，腸鳴大便微溏
黃色，身體昏悶，口乾不喜食冷。

黃耆，甘草，半夏（各二分），黃芩，柴胡，人參，益智仁，白朮（各三分），當
歸梢，陳皮，升麻（各五分），蒼朮（一錢五分）。

右i咀，作一服，水二大盞煎至一盞，去柤，稍熱服，食前，忌飲食失節，生冷硬
物，酒濕麵。

生薑和中湯：

治食不下，口乾虛渴，四肢困倦。

生甘草，炙甘草（各分），酒黃芩，柴胡，橘皮（各二分），升麻（三分），人參
，葛根，膆說A白朮（各五分），羌活（七分），蒼朮（一錢），生黃芩（二錢）
。

右i咀，作一服，水二盞生薑五片棗三枚擘開同煎至一盞，去柤，稍熱服之，食前
。

強胃湯：治因飲食勞役所傷，腹J滿悶，短氣，遇春口淡無味，遇夏雖熱而惡寒，
常如飽，不喜食冷物。

黃柏，甘草（各五分），升麻，柴胡，當歸身，陳皮（各一錢），生薑，q（各一
錢五分），草豆蔻（二錢），半夏，人參（各三錢），黃耆（一兩）。

右i咀，每服三錢，水二大盞煎至一盞，去柤，溫服，食前。

溫胃湯：

專治服寒藥多，致脾胃虛弱，胃脘痛。

人參，甘草，益智仁，縮砂仁，厚朴（各二分），白豆蔻，乾生薑，澤瀉，薑黃（
各三分），黃耆，陳皮（各七分）。

右件為極細末，每服三錢，水一盞煎至半盞，溫服，食前。

和中丸：

人參，乾生薑，橘紅（各一錢），乾木瓜（二錢），炙甘草（三錢）。

右為細末，蒸餅為丸如梧桐子大，每服三五十丸，溫水送下，食前服。

藿香安胃散：

治脾胃虛弱，不進飲食，嘔吐不待腐熟。

藿香，丁香，人參（各二錢五分），橘紅（五錢）。

右件四味為細末，每服二錢，水一大盞生薑一片同煎至七分，和柤冷服，食前。

異功散：

治脾胃虛冷，腹鳴腹痛，自利，不思飲食。

人參，茯苓，白朮，甘草，橘皮（各五分）。

右為麤散，每服五錢，水二大盞生薑三片棗二枚同煎至一盞，去柤，溫服，食前，
先用數服以正其氣。

  ==中標題==  飲食傷脾論。

四十九難曰：飲食勞倦則傷脾，又云：飲食自倍，腸胃乃傷，腸澼為痔，夫脾者，
行胃津液，磨胃中之穀，主五味也，胃既傷則飲食不化，口不知味，四肢倦困，心
腹痞滿，兀兀欲吐而惡食，或為餐泄，或為腸澼，此胃傷，脾亦傷明矣，大扺傷飲
傷食，其治不同，傷飲者，無形之氣也，宜發汗利小便以導其濕，傷食者，有形之
物也，輕則消化或損其穀，此最為玅也，重則方可吐下，今立數方，區分類析，以
列于後。

五苓散：

治煩渴，飲水過多，或水入即吐，心中淡淡，停濕在內，小便不利。

桂（一兩），茯苓，豬苓，白朮（各一兩五錢），澤瀉（二兩五錢）。

右為細末，每服二錢，熱湯調服，不拘時候，服訖，多飲熱湯，有汗出即愈。

如瘀熱在堙A身發黃疸，濃煎茵陳湯調下，食前服之，如疸發渴及中暑亦可用，水
調服。

  ==中標題==  論飲酒過傷。

夫酒者，大熱有毒，氣味俱陽，乃無形之物也，若傷之，止當發散汗出則愈矣，其
次莫如利小便，二者乃上下分消其濕，今之酒病者，往往服酒癥丸大熱之藥下之，
又有用牽牛大黃下之者，是無形元氣受病，反下有形陰血，乖誤甚矣，酒性大熱，
以傷元氣而復重瀉之，況亦損腎水真陰及有形陰血，俱為不足，如此則陰血愈虛，
真水愈弱，陽毒之熱火大旺，反增其陰火，是以元氣消耗，折人長命，不然則虛損
之病成矣，酒疸下之，久久為黑疸，慎不可犯，以葛花解醒湯主之。

葛花解醒湯：

治飲酒太過，嘔吐痰逆，心神煩亂，胸膈痞塞，手足戰搖，飲食減少，小便不利。

蓮花青皮（去穰三分），木香（五分），橘皮（去白），人參（去蘆），豬苓（去
黑皮），白茯苓（各錢五分），神q（炒黃色），澤瀉，乾生薑，白朮（各二錢）
，白豆蔻仁，葛花，砂仁（各五錢）。

右為極細末，秤和勻，每服三錢，上白湯調下，但得微汗，酒病去矣，此蓋不得已
而用之，豈可恃賴，日日飲酒，此方氣味辛辣，偶因酒病服之，則不損元氣，何者
故酒病也。

枳朮丸：

治痞，消食，強胃。

枳實（麩炒黃色去穰一兩），白朮（二兩）。

右同為極細末，荷葉裹燒飯為丸如梧桐子大，每服五十丸，多用白湯下，無時，白
朮者，本意不取其食速化，但令人胃氣強，不復傷也。

橘皮枳朮丸：

治老幼元氣虛弱，飲食不消，臟腑不調，心下痞悶。枳實（麩炒去穰），橘皮（各
一兩），白朮（二兩）。

右件為細末，荷葉燒飯為丸如梧桐子大，每服五十丸，溫水送下，食遠，夫內傷用
藥之大法，所貴服之強人胃氣，令胃氣益厚，雖猛食多食重食而不傷，此能用食藥
者也，此藥久久益胃氣，令不復致傷也。

半夏枳朮丸：

治因冷食內傷。

半夏（薑洗七次焙乾），枳實（麩炒黃色），白朮（各二兩）。

右同為極細末，荷葉裹燒飯為丸如梧桐子大，每服五十丸，添服不妨，無定法，如
熱湯浸蒸餅為丸亦可，如食傷，寒熱不調，每服加上三黃丸十丸，白湯下，更作一
方，加澤瀉一兩為丸，有小便淋者用。

木香乾薑枳朮丸：

破除寒滯氣，消寒飲食。

木香（二錢），乾薑（五錢炮），枳實（一兩炒），白朮（一兩五錢）。

右為極細末，荷葉燒飯為丸如梧桐子大，每三五十丸，溫水送下，食前。

木香人參生薑枳朮丸：

開胃進食。

乾生薑（二錢五分），木香（三錢），人參（三錢五分），陳皮（四錢），枳實（
一兩炒黃），白朮（一兩五錢）。

右為細末，荷葉燒飯為丸如梧桐子大，每服三五十丸，溫水送下，食前，忌飽食。

和中丸：

治病久虛弱，厭厭不能食，而臟腑或秘或溏，此胃氣虛弱也，常服則和中理氣，消
痰去濕，厚腸胃，進飲食。

木香（二錢五分），枳實（麩炒），炙甘草（各三錢半），檳榔（四錢五分），陳
皮（去白八錢），半夏（湯泡七次），厚朴（薑製各一兩），白朮（一兩二錢）。

右為細末，生薑自然汁浸蒸餅為丸，如梧桐子大，每服三五十丸，溫水送下，食前
或食遠。

交泰丸：

升陽氣，瀉陰氣，調榮氣，進飲食，助精神，寬腹中，除怠惰嗜臥，四肢不收，沉
困懶倦。

乾薑（炮製三分），巴豆霜（五分），人參（去蘆），肉桂（去皮各一錢），柴胡
（去苗），小椒（炒去汗并閑中），白朮（各一錢五分），厚朴（去皮剉炒，秋冬
加七錢），酒煮苦楝，白茯苓，砂仁（各三錢），川烏頭（炮去皮臍四錢五分），
知母（四錢，一半炒，一半酒洗，此一味春夏所宜，秋冬去之），吳茱萸（湯洗七
次五錢），黃連（去鬚秋冬減一錢半），皂角（水洗煨去皮弦），紫菀（去苗各五
錢），乾薑（炮製三分），巴豆霜（五分）。

右除巴豆霜另入外，同為極細末，煉蜜為丸如梧桐子大，每服十丸，溫水送下，虛
實加減。

三稜消積丸：

治傷生冷硬物，不能消化，心腹滿悶。

丁皮，益智（各三錢），巴豆（炒和粳米炒焦，去米），茴香，陳皮，青橘皮（各
五錢），京三稜（炮），廣茂（炮），炒q（各七錢）。

右件為細末，醋打q糊為丸如梧桐子大，每服十丸至二十丸，溫生薑湯送下，食前
，量虛實加減，得更衣，止後服。

備急丹：

治心腹百病，卒痛如錐刺，及脹滿不快氣急並治之。

錦紋川大黃（為末），乾薑（炮末），巴豆（洗去皮膜心，研如泥霜，出油用霜）
。

右件三味等分，同一處研勻，煉蜜成劑，臼內杵千百下，丸如大豌豆大，夜臥溫水
下一丸，如氣實者加一丸，如卒病，不計時候服，婦人有孕不可服，如所傷飲食在
胸膈間，兀兀欲吐，反覆悶亂，以物探吐去之。

神保丸：

治心膈痛，腹痛血痛，腎氣痛，J下痛，大便不通，氣噎，宿食不消。

木香，胡椒（各二錢五分），巴豆（十枚，去皮油心膜研），乾蝎（七枚）。

右件四味為末，湯浸蒸餅為丸麻子大，硃砂三錢為衣，每服五丸，如心膈痛柿蒂燈
心湯下；如腹痛柿蒂煨薑煎湯下；如血痛炒薑醋湯下；如腎氣痛J下痛茴香酒下；
如大便不通，蜜調檳榔末一錢下；如氣噎木香湯下；如宿食不消，茶酒漿飲任下。

雄黃聖餅子：

治一切酒食所傷，心腹滿不快。

雄黃（五錢），巴豆（一百個去油心膜），白麵（十兩重羅過）。

右件三味，內除白麵八九兩，餘藥同為細末，共麵和勻，用新水和作餅子如手大，
以漿水煮，煮至浮於水上漉出，控旋看硬軟，搗作劑丸如梧桐子大，捻作餅子，服
五七餅子，加至十餅十五餅，嚼破一餅，利一行，二餅利二行，茶酒任下，食前。

蠲飲枳實丸：

逐飲消痰，導滯清膈。

枳實（麩炒去穰），半夏（湯洗），陳皮（去白各二兩），黑牽牛（八兩內取頭末
三兩）。

右為細末，水煮麵糊為丸，如梧桐子大，每服五十丸，食後生薑湯下。

感應丸：

治虛中積冷氣弱，有傷停積，胃脘不能傳化，或因氣傷冷，因饑飽食，飲酒過多，
心下堅滿，兩J脹痛，心腹大疼，霍亂吐瀉，大便頻，後重遲澀，久痢赤白，膿血
相雜，米穀不消，愈而復發，又治中酒嘔吐，痰逆惡心，喜唾頭旋，胸膈痞悶，四
肢倦怠，不欲飲食，又治妊娠傷冷，新產有傷，若久有積寒，喫熱藥不效者，並悉
治之，又治久病形羸，荏苒歲月，漸致虛弱，面黃肌瘦，飲食或進或退，大便或秘
或泄，不拘久新積冷，並皆治之。

乾薑（炮製一兩），南木香（去蘆），丁香（各一兩五錢），百草霜（二兩），肉
豆蔻（去皮三十個），巴豆（去皮心膜酒研七十個），杏仁（一百四十個湯浸去皮
尖研膏）。

右七味，除巴豆粉百草霜杏仁三味外，餘四味搗為細末，卻與三味同拌研令細，用
好蠟匱和，先將蠟六兩溶化作汁，以重綿濾去柤，更以好酒一升，於銀厚器內煮蠟
溶滾數沸，傾出候酒冷，其蠟自浮於上，取蠟秤用丸，春夏修合，用清油一兩，於
銚內熬令末散香熟，次下酒煮蠟四兩，同化作汁，就鍋內乘熱拌和前項藥末，秋冬
修合，用清油一兩五錢同煎，煮熟作汁，和匱藥末成劑，分作臥鋌子，以油單紙裹
之旋丸，服耳。

神應丸：

治因一切冷物冷水及潼乳酪水，腹痛腸鳴，米穀不化。

丁香，木香（各二錢），巴豆，杏仁，百草霜，乾薑（各五錢），黃蠟（二兩）。

右先將黃蠟用好醋煮，去柤穢，將巴豆杏仁同炒黑煙盡研如泥，將黃蠟再上火，春
夏入小油五錢，秋冬入小油八錢溶開，入在杏仁巴豆泥子內，同攪旋下丁香木香等
藥末研勻，搓作鋌子，油紙裹了旋丸用，每服三五十丸，溫米飲送下，食前，日三
服，大有神效。

白朮安胃散：

治一切瀉痢，無問膿血相雜，堳瘚~痛，日夜無度，又治男子小腸氣痛，及婦人臍
下虛冷，并產後兒枕塊痛，亦治產後虛弱，寒熱不止者。

五味子，烏梅（取肉炒乾各五錢），車前子，茯苓，白朮（各一兩），米殼（三兩
去頂蒂穰醋煮一宿炒乾）。

右為末，每服五錢，水一盞半煎至一盞，去柤，空心溫服。

聖餅子：

治瀉痢赤白，臍腹撮痛，久不愈者。

黃丹（二錢），定粉，舶上硫黃，陀僧（各三錢），輕粉（少許）。

右細剉為末，入白麵四錢，七滴水和，如指尖大，捻作餅子，陰乾，食前，溫漿水
磨服之，大便黑色為效。

當歸和血散：

治腸澼下血，濕毒下血。

川芎（四分），青皮，槐花，荊芥穗，熟地黃，白朮（各六分），當歸身，升麻（
各一錢）。

右件為細末，每服二三錢，清米飲湯調下，食前。

訶藜勒丸：

治休息痢，晝夜無度，腥臭不可近，臍腹撮痛，諸藥不效。

訶子（五錢去核梢），椿根白皮（一兩），母丁香（三十個）。

右為細末，醋麵糊丸如梧桐子大，每服五十丸，陳米飯湯入醋少許送下，五更，三
日三服效。

  ==中標題==  脾胃損在調飲食適寒溫。

十四難曰：損其脾者，調其飲食，適其寒溫，夫脾胃大腸小腸三焦膀胱，倉廩之本
，營之所居，名曰器，能化糟粕，轉味而出入者也，若飲食熱無灼灼，寒無滄滄，
寒溫中適，故氣將持，乃不致邪僻，或飲食失節寒溫不適所生之病，或溏泄無度，
或心下痞悶，腹JP脹，口失滋味，四肢困倦，皆傷於脾胃所致而然也，腸胃為市
，無物不受，無物不入，若風寒暑濕燥，一氣偏勝亦能傷脾胃，觀證用藥者，宜詳
審焉。

脾胃（右關所主其脈緩），如得弦脈（風邪所傷，甘草芍藥湯黃耆建中湯之類，或
甘酸之劑皆可用之），洪脈（熱邪所傷，三黃丸瀉黃散調胃承氣湯，或甘寒之劑皆
可用之），緩脈（本經太過，濕邪所傷，平胃散加白朮茯苓五苓，或除濕滲淡之劑
皆可用之），濇脈（燥熱所傷，異功散加當歸四君子湯加熟地黃，或甘溫甘潤之劑
皆可用之），沉細脈（寒邪所傷，益黃散養胃丸理中丸理中湯，如寒甚加附子甘熱
之劑皆可用之），前項所定方藥，乃常道也，如變則更之。

胃風湯：

治大人小兒風冷乘虛，入客腸胃，水穀不化，泄瀉注下，腹J虛滿，腸鳴豯h，及
腸胃濕毒下如豆汁，或下瘀血，日夜無度，並宜服之。

人參（去蘆），白茯苓（去皮），芎藭，桂（去麤皮），當歸（去苗），白芍藥，
白朮（各等分）。

右為麤散，每服二錢，以水一大盞，入粟米數百餘粒同煎至七分，去柤，稍熱服，
空心食前，小兒量力減之。

三黃丸：

治丈夫婦人，三焦積熱，上焦有熱攻衝，眼目赤腫，頭項腫痛，口舌生瘡，中焦有
熱，心膈煩燥，不美飲食，下焦有熱，小便赤澀，大便秘結，五臟俱熱，即生癰癤
瘡痍，及治五般痔疾，糞門腫痛，或下鮮血。

黃連（去蘆），黃芩（去蘆），大黃（各一兩）。

右為細末，煉蜜為丸如梧桐子大，每服三十丸，用熟水吞下，如臟腑壅實加服丸數
，小兒積熱宜服之。

白朮散：

治虛熱而渴。

人參（去蘆），白朮，木香，白茯苓（去皮），藿香葉（去皮），甘草（各一兩）
，乾葛（二兩）。

右件為麤末，每服三錢至五錢，水一盞煎至五分，溫服，如飲水者多煎與之，無時
服，如不能食而渴，潔古先師倍加葛根，如能食而渴，白虎湯加人參服之。

加減平胃散：

治脾胃不和，不思飲食，心腹J肋脹滿刺痛，口苦無味，胸滿氣短，嘔噦惡心，噫
氣吞酸，面色萎黃，肌體瘦弱，怠惰嗜臥，體重節痛，常多自利，或發霍亂，及五
噎八痞，膈氣反胃。

甘草（剉炒二兩），厚朴（去麤皮薑製炒香），陳皮（去白各三兩二錢），蒼朮（
去麤皮米泔浸五兩）。

右為細末，每服二錢，水一盞，入生薑三片棗二枚同煎至七分，去柤，溫服，或去
薑棗帶熱服，空心食前，入鹽一捻，沸湯點服，亦得常服，調氣暖胃，化宿食消痰
飲，辟風寒冷濕四時非節之氣。

如小便赤澀加白茯苓澤瀉；如米穀不化食飲多傷加枳實；如胸中氣不快，心下痞氣
加枳殼木香；如脾胃困弱不思飲食加黃耆人參；如心下痞悶，腹脹者加厚朴甘草減
半；如遇夏則加炒黃芩；如遇雨水濕潤時加茯苓澤瀉；如遇有痰涎加半夏陳皮；凡
加時除蒼朮厚朴外，依例加之，如一服五錢，有痰加半夏五分；如嗽飲食減少，脈
弦細加當歸黃耆用身；如脈洪大緩加黃芩黃連；如大便硬加大黃三錢芒硝二錢，先
嚼麩炒桃仁爛以藥送下。

散滯氣湯：

治因憂氣結，中脘腹皮底微痛，心下痞滿，不思飲食，雖食不散，常常有痞氣。

當歸身（二分），陳皮（三分），柴胡（四分），炙甘草（一錢），半夏（一錢五
分），生薑（五片），紅花（少許）。

右件剉如麻豆大，都作一服，水二盞煎至一盞，去柤，稍熱服食前，忌濕麵酒。

通幽湯：

治幽門不通上衝，吸門不開噎塞，氣不得上下，治在幽門閉，大便難，此脾胃初受
熱中，多有此證，名之曰下脘不通。

桃仁泥，紅花（各一分），生地黃，熟地黃（各五分），當歸身，炙甘草，升麻（
各一錢）。

右i咀，都作一服，水二大盞煎至一盞，去柤，稍熱服之，食前。

潤腸丸：

治飲食勞倦，大便秘澀或乾燥，閉塞不通，全不思食，乃風結血結，皆能閉塞也，
潤燥和血疏風，自然通利也。

大黃（去皮），當歸梢，羌活（各五錢），桃仁（湯浸去皮尖一兩），麻子仁（去
皮取仁一兩二錢五分）。

右除麻仁另研如泥外，搗羅為細末，煉蜜為丸，如梧桐子大，每服五十丸，空心，
用白湯送下。

導氣除燥湯：

治飲食勞倦，而小便閉塞不通，乃血澀致氣不通而竅澀也。

滑石（炒黃），茯苓（去皮各二錢），知母（細剉酒洗），澤瀉（各三錢），黃柏
（去皮四錢酒洗）。

右i咀，每服半兩，水二盞煎至一盞，去柤，稍熱服，空心，如急，不拘時候。

丁香茱萸湯：

治胃虛，嘔噦吐逆，膈咽不通。乾生薑，黃柏（各二分），丁香，炙甘草，柴胡，
橘皮，半夏（各五分），升麻（七分），吳茱萸，草豆蔻，黃耆，人參（各一錢）
，當歸身（一錢五分），蒼朮（二錢）。

右件剉如麻豆大，每服半兩，水二盞煎至一盞，去柤，稍熱服食前，忌冷物。

草豆蔻丸：

治脾胃虛而心火乘之，不能滋榮上焦元氣，遇冬腎與膀胱之寒水旺時，子能令母實
，致肺金大腸相輔而來克心乘脾胃，此大復其讎也，經云：大勝必大復，故皮毛血
脈分肉之間，元氣已絕於外，又大寒大燥二氣併乘之，則苦惡風寒耳鳴，及腰背相
引胸中而痛，鼻息不通，不聞香臭，額寒腦痛，目時眩，目不欲開，腹中為寒水反
乘，痰唾沃沫，食入反出，常痛及心胃痛，J下急縮，有時而痛，腹不能努，大便
多瀉而少秘，下氣不絕，或腸鳴，此脾胃虛之極也，胸中氣亂，心煩不安而為霍亂
之漸，膈咽不通，噎塞極則有聲，喘喝閉塞，或曰陽中，或暖房內稍緩，口吸風寒
則復作，四肢厥逆，身體沉重不能轉側，頭不可以回顧，小便溲而時躁，此藥主秋
冬寒涼大復氣之藥也。

澤瀉（一分小便數減半），柴胡（二分或四分須詳J痛多少用），神q，薑黃（各
四分），當歸身，生甘草，熟甘草，青皮（各六分），桃仁（湯洗去皮尖七分），
白僵蠶，吳茱萸（湯洗去苦烈味焙乾），益智仁，黃耆，陳皮，人參（各八分），
半夏（一錢湯泡七次），草豆蔻仁（一錢四分，麵裹燒麵熟為度，去皮用仁），麥
柏麵（炒黃一錢五分）。

右件一十八味，同為細末，桃仁另研如泥，再同細末一處研勻，湯浸蒸餅為丸如梧
桐子大，每服三五十丸，熟白湯送下旋，斟酌多少。

神聖復氣湯：

治復氣乘冬，足太陽寒水足少陰腎水之旺，子能令母實，手太陰肺實反來侮土，火
木受邪，腰背胸膈閉塞疼痛，善嚏，口中涎，目中泣，鼻中流濁涕不止，或如息肉
不聞香臭，咳嗽痰沫，上熱如火，下寒如冰，頭作陣痛，目中流火，視物RR，耳
鳴耳聾，頭並口鼻或惡風寒喜日陽，夜臥不安，常覺痰塞，膈咽不通，口失味，兩
J縮急而痛，牙齒動搖不能嚼物，陰汗，前陰冷，行步欹側，起居艱難，掌中寒，
風痹麻木，小便數而晝多夜頻，而欠氣短喘喝，少氣不足以息，卒遺失無度，婦人
白帶，陰戶中大痛，牽心而痛，黧黑失色，男子控睪，牽心腹陰陰而痛，面如赭色
，食少，大小便不調，煩心霍亂，逆氣堳獢A而腹皮色白，後出餘氣，腹不能努，
或腸鳴，膝下筋急，肩髀大痛，此皆寒水來復火土之讎也。

黑附子（抱堨h皮臍），乾薑（炮為末各三分），防風（剉如豆大），郁李仁（湯
浸去皮尖另研如泥），人參（各五分），當歸身（酒洗六分），半夏（湯泡七次）
，升麻（剉各七分），甘草（剉），膆說]各八分），柴胡（剉如豆大），羌活（
剉如豆大各一錢），白葵花（五朵去心細剪入）。

右件藥，都作一服，水五盞煎至二盞，入橘皮（五分），草豆蔻仁（麵裹燒熟去皮
），黃耆（各一錢），右件入在內再煎至一盞，再入下項藥，生地黃（二分酒洗）
，黃柏（酒浸），黃連（酒浸），枳殼（各三分），已上四味，預一日另用新水浸
，又以細辛（二分），川芎（細末），蔓荊子（各三分），預一日用新水半大盞，
分作二處浸，此三味並黃柏等煎正藥，作一大盞，不去柤，入此浸者，藥再上火煎
至一大盞，去柤，稍熱服，空心，又能治嚙頰嚙唇嚙舌，舌根強硬等證如神，忌肉
湯，宜食肉，不助經絡中火邪也，大抵腎並膀胱經中有寒，元氣不足者皆宜服之。

  ==中標題==  脾胃將理法。

白粥粳米綠豆小豆鹽豉之類，皆淡滲利小便，且小便數，不可更利，況大瀉陽氣，
反行陰道，切禁濕麵，如食之覺快，勿禁。

藥中不可服澤瀉豬苓茯苓燈心琥珀通草木通滑石之類，皆行陰道而瀉陽道也，如渴
如小便不利，或閉塞不通，則服得利，勿再服。

忌大鹹助火邪而瀉腎水真陰，及大辛味蒜韭五辣醋大料物官桂乾薑之類，皆傷元氣
。

若服升沉之藥，先一日將理，次日腹空服，服畢更宜將理十日，先三日尤甚，不然
則反害也。

夫諸病四時用藥之法，不問所病，或溫或涼，或熱或寒，如春時有疾，於所用藥內
加清涼風藥，夏月有疾，加大寒之藥，秋月有疾，加溫氣藥，冬月有疾，加大熱藥
，是不絕生化之源也。錢仲陽醫小兒，深得此理，內經必先歲氣毋伐，天和是為至
治，又曰：無違時，無伐化，又曰：無化生生之氣，皆此常道也，用藥之法，若反
其常道而變生異證，則當從權施治，假令病人飲酒，或過食寒或過食熱，皆可以增
病，如此則以權衡應變治之，權變之藥，豈可常用乎？

  ==中標題==  攝養。

忌浴當風，汗當風，須以手摩汗孔合，方許見風，必無中風中寒之疾。

遇卒風暴寒，衣服不能禦者，則宜爭努周身之氣以當之，氣弱不能禦者病。

如衣薄而氣短，則添衣於無風處，居止氣尚短則以沸湯一碗，熏其口鼻，即不短也
。

如衣厚於不通風處，居止而氣短，則宜減衣，摩汗孔令合，於漫風處居止。

如久居高屋，或天寒陰濕所遏，令氣短者，亦如前法熏之。

如居周密小室，或大熱而處寒涼，氣短則出就風日，凡氣短皆宜食滋味湯飲，令胃
調和。

或大熱能食而渴，喜寒飲，當從權以飲之，然不可耽嗜，如冬寒喜熱物，亦依時暫
食。

夜不安寢，衾厚熱壅故也，當急去之，仍拭汗或薄而不安，即加之，睡自穩也，饑
而睡不安，則宜少食，飽而睡不安，則少行坐。

遇天氣變更，風寒陰晦，宜預避之，大抵宜溫暖避風寒，省語少勞役為上。

  ==中標題==  遠欲。

名與身熟親？身與貨孰多？以隋侯之珠，彈千仞之雀，世必之，何取之輕而棄之
重耶？殘軀六十有五，耳目半失於視聽，百脈沸騰而煩，心身如眾派，漂流瞑目則
魂如浪去，神氣衰於前，日飲食減於曩時，但應人事，病皆彌甚，以已之所有，豈
止隋侯之珠哉？安於淡薄，少思寡欲，省語以養氣，不妄作勞，以養形，虛心以維
神，壽夭得失，安之於數，得喪既輕，血氣自然諧和，邪無所容，病安增劇？苟能
持此，亦庶幾於道，可謂得其真趣矣。

  ==中標題==  省言箴。

氣乃神之祖，精乃氣之子，氣者，精神之根蒂也，大矣哉，積氣以成精，積精以全
神，必清必靜，御之以道，可以為天人矣。有道者能之，予何人哉？切宜省言而已
。

脾胃論卷下終。









*** END OF THE PROJECT GUTENBERG EBOOK 脾胃論 ***


    

